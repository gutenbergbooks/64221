<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.16" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Leányok, asszonyok by Zoltán
Ambrus</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
 line-height: 200%;
}

h2,h3 {
 margin-top: 2em;
}

h1 {
 line-height: 100%;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

p.i2 {
 text-indent: 3em; 
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
/*  visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.blockquot {
 margin-left: 10%;
 margin-right: 0%;
 text-align: justify;
 font-size: 0.9em;
 text-indent: 1.5em;
}

.center {
 text-align: center;
 text-indent: 0;
}

.right {
 text-align: right;
 margin-right: 1.5em;
}

.smcap {
 font-variant: small-caps;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-largest {font-weight: bold; font-size: 2em;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

.poem {
 font-size: 0.9em;
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.poem span.i2 {
 display: block;
 margin-left: 1em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 text-indent: 0;
 width: 70%;
 text-align: justify;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>

<div style='text-align:center; font-size:1.2em; font-weight:bold'>The Project Gutenberg eBook of Leányok, asszonyok, by Zoltán Ambrus</div>

<div style='display:block; margin:1em 0'>
This eBook is for the use of anyone anywhere in the United States and
most other parts of the world at no cost and with almost no restrictions
whatsoever. You may copy it, give it away or re-use it under the terms
of the Project Gutenberg License included with this eBook or online
at <a href="https://www.gutenberg.org">www.gutenberg.org</a>. If you
are not located in the United States, you will have to check the laws of the
country where you are located before using this eBook.
</div>

<div style='display:block; margin-top:1em; margin-bottom:1em; margin-left:2em; text-indent:-2em'>Title: Leányok, asszonyok</div>

<div style='display:block; margin-top:1em; margin-bottom:1em; margin-left:2em; text-indent:-2em'>Elbeszélések</div>

<div style='display:block; margin-top:1em; margin-bottom:1em; margin-left:2em; text-indent:-2em'>Author: Zoltán Ambrus</div>

<div style='display:block; margin:1em 0'>Release Date: January 05, 2021 [eBook #64221]</div>

<div style='display:block; margin:1em 0'>Language: Hungarian</div>

<div style='display:block; margin:1em 0'>Character set encoding: UTF-8</div>

<div style='display:block; margin-left:2em; text-indent:-2em'>Produced by: Albert László from page images generously made available by the Google Books Library Project</div>

<div style='margin-top:2em; margin-bottom:4em'>*** START OF THE PROJECT GUTENBERG EBOOK LEÁNYOK, ASSZONYOK ***</div>
<div class="transnote">
<h3>Megjegyzés:</h3>
<p>A tartalomjegyzék a <a href="#Page_335">335</a>. oldalon
található.</p>
</div>
<hr class="chap" />
<div class="chapter"></div>
<div class="figcenter"><img src="images/cover.jpg" alt="" title=
"" /></div>
<hr class="chap" />
<p class="center"><span class="smcap">Ambrus Zoltán
Munkái</span></p>
<p class="center"><span class="smcap">x. kötet</span></p>
<p class="center"><span class="caption-large">LEÁNYOK,
ASSZONYOK</span></p>
<hr class="chap" />
<p class="center"><span class="caption-150"><span class=
"smcap">Ambrus Zoltán Munkái</span></span></p>
<p class="center"><span class="caption-large">X.</span></p>
<p class="center"><span class="caption-largest">LEÁNYOK,
ASSZONYOK</span></p>
<p>&nbsp;</p>
<p class="center"><span class="caption">ELBESZÉLÉSEK</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST
MDCCCCVIII<br /></span> <span class="caption-small">VIII., ÜLLŐI-ÚT
18. SZÁM.</span></p>
<p class="center"><span class="caption">RÉVAI
TESTVÉREK<br /></span> <span class="caption-small">IRODALMI INTÉZET
R.-T.</span></p>
<hr class="chap" />
<p class="center"><span class="caption-150"><span class=
"smcap">Ambrus Zoltán</span></span></p>
<h1>LEÁNYOK, ASSZONYOK</h1>
<p>&nbsp;</p>
<p class="center"><span class="caption">ELBESZÉLÉSEK</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST
MDCCCCVIII<br /></span> <span class="caption-small">VIII., ÜLLŐI-ÚT
18. SZÁM.</span></p>
<p class="center"><span class="caption">RÉVAI
TESTVÉREK<br /></span> <span class="caption-small">IRODALMI INTÉZET
R.-T.</span></p>
<hr class="chap" />
<p>&nbsp;</p>
<p class="center"><span class="caption-small">AZ ÖSSZES JOGOK
FENTARTÁSÁVAL.</span></p>
<p>&nbsp;</p>
<p class="center"><span class="caption-small">Révai és Salamon
könyvnyomdája Budapest, VIII., Üllői-út 18.</span></p>
<hr class="chap" />
<div class="chapter"></div>
<p><span class="pagenum"><a name="Page_1" id=
"Page_1">-1-</a></span></p>
<p class="center"><span class="caption-largest">LEÁNYOK,
ASSZONYOK.</span> <span class="pagenum"><a name="Page_2" id=
"Page_2">-2-</a></span> <span class="pagenum"><a name="Page_3" id=
"Page_3"><br />
-3-</a></span></p>
<h2>A GYÉMÁNTGYŰRŰ.</h2>
<p>– Kisasszonyok – szólt a színiiskola énektanárnője – értsenek
meg jól! Önök közül valaki, bizonnyal tréfából, eldugta Vidray
Kamilla kisasszonynak a gyémántgyűrűjét. Kérem, hogy ez a valaki
jelentkezzék. A tréfa mindenesetre rossz tréfa volt, mert az ezer
korona értékű gyémántgyűrűkkel nem szokás tréfálni. De senki se fog
kételkedni benne, hogy az illető csak ijesztgetni akarta Kamilla
kisasszonyt. Ezt azért mondom, mert úgy képzelem, hogy a rossz
tréfa elkövetője már megbánta a dolgot, s most csak azért nem akar
jelentkezni, mert attól tart, hogy valami egyébbel fogják
gyanúsítani. Biztosítom az illetőt, hogy nem kell tartania
semmitől; senki se fog róla rosszat gondolni. És most kérem a
gyűrűt!</p>
<p>Semmi felelet. Minden szem arra a tájékra nézett, a hol Kamilla
ült; a gyanú mindenekelőtt azokra irányult, a kik a meglopott
szomszédságában ültek. A gyanúsítottak előbb egymást kérdezgették a
pillantásaikkal, aztán messzebb ülő társaikra néztek, a kik a néma
kérdésre szintén csak néma kérdéssel feleltek. Kamilla volt az
egyetlen, a ki nem nézett senkire. Tekintete a hangjegyfüzetén
pihent, a melyet czeruzájával <span class="pagenum"><a name=
"Page_4" id="Page_4">-4-</a></span> ideges gyorsasággal, de halkan
koczogtatott, jeléül, hogy uralkodni akar magán és elfojtja a
haragját.</p>
<p>A énektanárnő megismételte a kérdését:</p>
<p>– Kisasszonyok, ki dugta el a gyűrűt?</p>
<p>Semmi felelet. Csak a szemek beszélnek; kérdezősködnek,
tanakodnak, vizsgálódnak tovább.</p>
<p>Az énektanárnő még egy darabig várt, aztán ujra megszólalt:</p>
<p>– A gyűrűt a föld nem nyelte el; itt kell lennie. Tessék
megkeresni. Meglehet, hogy azok közül, a kik a gyűrűt nézegették és
kézről-kézre adták, valaki nem adta tovább, hanem leejtette a
földre, vagy a hangjegyek közé. Akárhol találjuk meg: az esethez
nem fűzünk semmiféle következtetést. Öt percz alatt meg lehet
keresni; öt perczet adok rá, hogy megkeressék.</p>
<p>Mindenki felállt a helyéről, s mindenki kereste a gyűrűt, az
asztalok, a székek, az asztalon heverő holmik, a hangjegy-füzetek
alatt, az ablakpárkányokon, minden zugban, miközben néhányan
hangosan tiltakoztak az ellen, hogy az ő közelükben keressék az
elveszett tárgyat. Öten-hatan kiabáltak egyszerre:</p>
<p>– Én nem is láttam!</p>
<p>– Nekem most nem is volt a kezemben!</p>
<p>– Nekem még délelőtt mutatta!</p>
<p>– Mi délután már nem is láttuk!</p>
<p>Átkutattak minden elképzelhető rejteket, s Kamillát fölkeltették
a helyéről, hogy megnézzék, nem esett-e a gyűrű a széke alá. Az öt
percz eltelt és a gyűrű nem került elő.</p>
<p>– Nincs meg? – kérdezte a tanárnő.</p>
<p>Kiabáltak, hogy nem találják.</p>
<p>– Akkor önök között tolvaj rejtőzik!… – mondta ki a tanárnő azt
a szót, a mely már ott volt mindenkinek a gondolatában. – És én ezt
a tolvajt nem <span class="pagenum"><a name="Page_5" id=
"Page_5">-5-</a></span> fogom elereszteni!… Kérem, maradjanak
nyugodtan!… ne kiabáljanak, ne ugráljanak fel a helyükről, ne
fészkelődjenek!… Csak nyugalom!… a tolvajt meg fogom találni!
Először is mindenkit kérek, hogy ne menjen ki a teremből, sőt ne is
mozduljon a helyéről, ha nem akarja, hogy őt tartsam a tolvajnak!
Nyugalom, kisasszonyok! Ez önöknek, egyikőjüket kivéve, épp úgy
érdeke, mint az iskolának. Kérem, csak őrizzük meg a hidegvérünket!
A gyűrűhöz más nem férhetett hozzá, csak azok, a kik ebben a
teremben vannak. Itt kell lennie; tehát bizonyosan meg fogjuk
találni, csak legyünk türelemmel, és ne veszítsük el a
nyugalmunkat. Önök jól tudják, hogy a távollevő igazgatót most én
helyettesítem. Jogom van intézkedni, és ezt nem is fogom
elmulasztani. Még egy perczet adok a tolvajnak, hogy önként
jelentkezhessék. Ha visszaadja a gyűrűt, megelégszünk a
bűnbánatával. Megigérhetem, Kamilla kisasszony nevében is, hogy nem
fogjuk feljelenteni… ugy-e, Kamilla? Szépen ki fog maradni az
iskolából, ennyi az egész. Ha felhasználja ezt a perczet, még ép
bőrrel szabadulhat. Ha azonban a tolvaj makacskodik, ha nem akar
bennünket megkimélni egy igen kínos kutatástól, akkor, nagyon
sajnálom, kisasszonyok, de az önök kényelmetlensége árán is elő
fogom keríteni a tolvajt.</p>
<p>Elővette az óráját és nézte. Egy percznyi mély csend. Egy köhej,
egy lábmozdulat nesze, egy orrfúvás – egyéb semmi. A percz eltelt;
nem jelentkezett senki.</p>
<p>– Ez igen kellemetlen, kisasszonyok; mert így kénytelen vagyok
önöket megmotoztatni!</p>
<p>Nagy zsivajgás támadt. A sok felszabadult torok, a melyre előbb
egy percznyi szünetet kényszerített az izgató kérdés, egyszerre
mind működni kezdett. A kisasszonyok hangosan és fékezetlen
izgatottsággal <span class="pagenum"><a name="Page_6" id=
"Page_6">-6-</a></span> kezdték tárgyalni egymásközt az esetet;
valamennyien egyszerre beszéltek:</p>
<p>– Mi az? Mit mondott?</p>
<p>– Megmotozni, bennünket?!…</p>
<p>– Hát persze!</p>
<p>– Ez már mégis sok!</p>
<p>– Mi közöm hozzá?!… A közelében se voltam!</p>
<p>– Motozzák meg a szomszédait! Mért motoznának meg engem?!</p>
<p>Csak a kis Pető maradt néma. Halotthalványra vált; de senki se
ügyelt rá.</p>
<p>Kamilla közelében Pozsonyi Livia, egy aranyvízzel szőkére
festett, nagy, szép leány, kiabálni kezdett:</p>
<p>– Helyes! Motozzanak meg bennünket! Tessék velem kezdeni! Én nem
akarom, hogy egy perczig is tolvajnak tartsanak! Hála istennek, nem
szorultam rá, hogy lopjak!</p>
<p>Ekközben felállt és kezdte kiforgatni a zsebeit.</p>
<p>– Nyugalom, kisasszonyok! Maradjon mindenki ülve!…</p>
<p>De már nem tarthatott fegyelmet. Mások is felugráltak, mások is
kiabálni kezdtek, és nem mindenki volt a Livia nézetén.</p>
<p>– Én hozzám bizony nem nyúl senki! – kiáltott fel egy parancsoló
hangú, barna, magas és erős leány, Gara Nusi, a kit azért a
határozott föllépésért, a melyet mindenkor tanúsított, társai »a
nádor«-nak neveztek el. – Kikérem magamnak, hogy engem tolvajnak
tartson valaki, és kikérem magamnak, hogy valaki hozzám közeledjék!
Mi közöm nekem ahhoz, hogy ha valaki lopott is?! Én nem loptam, és
nem engedem magamat megmotoztatni! Azt szeretném én látni, hozzám
mer-e érni valaki, ha én kijelentem, hogy ezt nem tűröm?! Előre
megmondom, hogy rugni fogok! <span class="pagenum"><a name="Page_7"
id="Page_7">-7-</a></span></p>
<p>A tanárnő felelni akart a Nádornak, de egyelőre nem juthatott
szóhoz.</p>
<p>– Huszonegy közül huszan ártatlanok vagyunk! – hallatszott egy
csengő hang. – Azért, mert a huszonegyedik tolvaj, nem lehet húsz
ártatlant pellengérre állítani és megmotozni! Nem vagyunk
cselédek!</p>
<p>Még mások is magukévá tették a Gara Nusi véleményét.</p>
<p>– Nagyszerű! – pattant fel Dobozy Hedda, az osztály legélesebb
nyelve. – Mit mutogatja a gyűrűjét?! Kérte valaki, hogy mutassa?!
De nem állhatta meg, hogy el ne dicsekedjék Polacsek úr szerelmének
legujabb zálogával! Miért nem vigyáz a gyűrűjére, a melyet olyan
jól kiérdemelt?! Ki hallott ilyet?! Ő henczeg, ő az ügyetlen, és
mégis mi adjuk meg az árát az ő mulatságának! Mi pironkodjunk
azért, mert ő eladta magát! Miért nem tolonczolnak el mindjárt
bennünket, csak azért, mert véletlenül egy szobában kellett lennünk
ezzel a személylyel?!</p>
<p>Orosz Viki, a ki a szabadszájuságáról volt ismeretes, már alig
várta, hogy átvehesse Heddától a szót.</p>
<p>– Én nem bánom – hangzott fel fülsértő szopránja – ha
megmotoznak is, de azt előre kijelentem, hogy, ha nem találják meg
nálam a gyűrűt, én nyomban pofon fogom vágni Polacsek úr titkos
aráját!</p>
<p>Az ingerültebbek körében ez a durvaság nagy hatást keltett.</p>
<p>– Bravo, Viki! – kiáltotta valaki, a kit Kamilla villámló
tekintete, mihelyt Orosz Vikivel végzett, azonnal fölkeresett és
lesujtani iparkodott… már a mennyire a fáradtságától telt, mert
most meglehetősen sok dolga volt ennek a villámló tekintetnek.</p>
<p>– Csend, kisasszonyok, csend! – igyekezett szóhoz jutni a
tanárnő. – Most én beszélek!… <span class="pagenum"><a name=
"Page_8" id="Page_8">-8-</a></span></p>
<p>Dehogy ő beszélt!</p>
<p>– Érdekes! – vágott közbe Peterdy Helén. – Már most nekem
mindennel elő kell pakolnom, hogy Kamilla ő nagysága beledughassa
az orrát a zsebembe? Hisz ha csak a gyűszűmet meg az erszényemet
akarja látni, jól van!… hat krajczár van benne, villamosra… de hogy
a szerelmes leveleimbe is beleüthesse az orrát, bocsánat, vagy
helyesebben: bocscsánat!… de az ellen már tiltakozom!… mert egy se
Pollacsek úrtól való!…</p>
<p>Sokan nevettek. Helénnek olyan szerencséje volt, hogy csak meg
kellett szólalnia és már a maga részére hódította a nevetőket.</p>
<p>– Nem tűrjük és nem tűrjük! – kiabáltak mások.</p>
<p>– De, igenis, csak motozzanak meg bennünket, mert különben
mindnyájunkon örökre rajta szárad!…</p>
<p>Csak a kis Pető nem szólt; a kis Pető nem volt magánál.</p>
<p>A tanárnő, a ki ezalatt szüntelenül kopogott a czeruzájával,
végre elkaphatta a szót, s igyekezett megfelelni minden szónoknak,
röviden és hatásosan, mint egy jó miniszterelnök, a ki kiváló
debatter.</p>
<p>– Csend, kisasszonyok, mert különben szigorú büntetést szabok az
egész osztályra! Ha Gara kisasszony nem engedi magát megmotoztatni,
ezzel nagyon egyszerüvé teszi a dolgomat, mert ő lesz az egyetlen,
s így neki kell felelnie a gyűrűért. De azt hiszem, még meggondolja
ezt, s ő is alá fogja vetni magát ennek a kellemetlen
kényszerűségnek. Hollósy Francziska kisasszonyt figyelmeztetem,
hogy huszonegy közül húsznak nagyon is érdekében áll, hogy az
igazság kitudódjék. Dobozy kisasszonyt nem kérdezte senki. Orosz
kisasszony hallgasson, mert ha ő goromba, én még gorombább tudok
lenni. Peterdy kisasszonynak a szerelmes leveleire <span class=
"pagenum"><a name="Page_9" id="Page_9">-9-</a></span> senki se
kiváncsi. Mindannyian gondolják meg, hogy, ha ellenkeznek, a
botrány csak nagyobb lesz, mert engem nem lehet megfélemlíteni. És
most hozzá látunk ahhoz, a mit nem lehet kikerülni. A kisasszonyok
jelentkezzenek sorra, egyenkint és a betürend szerint. Először
Apafy Klára, aztán Bencze Margit, és igy tovább. Az első kettőnél
én magam teljesitem a szomorú kötelességet, aztán őket fogom kérni,
hogy legyenek segitségemre…</p>
<p>– Engedelmet kérek – szólalt meg hideg, nyugodt, de annál
élesebb hangon Apafy Klára, egy érdekesen fehér arczú, mandulaszemű
leány, a ki arról volt nevezetes, hogy »igen fenn hordja az orrát«
– engem meg lehet motozni, de én nem motozok meg senkit, mert ezzel
nem szoktam foglalkozni.</p>
<p>– Egyikünk se szokott ezzel foglalkozni, kisasszony – sziszszent
fel a tanárnő, a kit ez a beretvaéles hang elevenén talált – és
elég szomorú, hogy…</p>
<p>– Kérem, nagysád – kiáltott fel Pozsonyi Livia, a ki piros volt
a dühtől – bízza rám a dolgot! Én megmotozok mindenkit! Mert az még
sem járja, hogy mindnyájan ilyen sokáig a szégyenpadon legyünk egy
alávaló miatt! Tessék csak rám bízni! Itt vagyok, kezdje el nagysád
velem, és aztán, ha csakugyan nem a föld nyelte el a gyűrűt, én
előkerítem!</p>
<p>A tanárnő köszönettel fogadta Livia segítségét, s a motozás
megkezdődött. Livia kivitte az emelvényre minden holmiját,
átkutattatta a tanárnővel előbb ezeket, majd a zsebeit, aztán leült
az emelvény lépcsőjére és a nélkül, hogy felszólítást várt volna,
hirtelen lehúzta a lábáról a czipőjét meg a harisnyáját, s ekközben
azt mondta:</p>
<p>– Tessék megnézni! Nem rejtettem ide.</p>
<p>– Fuj! – hangzott egy éles hang az első sorból. Az Apafy Klára
hangja. <span class="pagenum"><a name="Page_10" id=
"Page_10">-10-</a></span></p>
<p>– Apafy Klára kisasszony következik – szólt a tanárnő.</p>
<p>Klára nyugodtan kisétált; az arcza olyan volt, mint ha a
Jégkirálynőt személyesitette volna. Nem nézett senkire; így
képzelhette Marie-Antoinette királynét, a mint a vesztőhelyre
megy.</p>
<p>– És a holmijai? – kérdezte a tanárnő.</p>
<p>– A helyükön vannak; át lehet kutatni.</p>
<p>Livia erre is vállalkozott.</p>
<p>Klára nyugodtan várt, míg a tanárnő átkutatta a zsebeit, aztán
megszólalt:</p>
<p>– A czipőmet nem húzom le, mert ilyen nagy társaságban nem
szoktam a czipőmet levetni. De ha valaki vállalkozik rá, hogy
lehúzza, semmi ellenvetésem. Pozsonyi kisasszony talán erre is
vállalkozik. Úgy látszik, neki ebben már nagy gyakorlata van.</p>
<p>– Várj, te penész-arczú előkelőség! – rikoltott Livia. – Óra
után kitépek egy csomót a hajadból! Úgy se sok van; hadd legyen még
kevesebb!</p>
<p>Apafy Klára ajka széléről megvető mosoly lebbent el. A tanárnő
csititgatni kezdte az izgult kedélyeket:</p>
<p>– Csend, kisasszonyok! És egy kis hidegvér!</p>
<p>Mire Apafy Klára visszasétált a helyére, Bencze Margit már ott
volt az emelvényen. A motozást folytatták. A kisasszonyok
valamennyien »alávetették magukat a kellemetlen kényszerűségnek«,
még a Nádor is, a ki csakugyan okosabbat gondolt. Mikor, Livia
példájára, ő is bebizonyította, hogy a gyűrűt nem rejtette el a
harisnyájába, olyan vastag lábikrákat fedezett fel a szűkebb körű
nyilvánosság előtt, hogy a hatalmas bájak láttára egy pár csitri
leány nevetni kezdett.</p>
<p>– Csitt, kis nyavalyások! – haragudott a Nádor. – Mert még
közelebbről is megismerkedtek vele, és ezt nem fogjátok
megköszönni! <span class="pagenum"><a name="Page_11" id=
"Page_11">-11-</a></span></p>
<p>Hamarjában vagy tiz pofon szétosztását igérte meg, s aztán
Hollósy Francziskának engedte át a »szégyenpad«-ot.</p>
<p>Livia olyan gyorsan működött, mintha egész életében mindig csak
motozással foglalkozott volna.</p>
<p>– Csakugyan nagy gyakorlata van! – jegyezte meg Bencze Margit,
abban a boldogító hitben, hogy ő már túl van minden
megpróbáltatáson.</p>
<p>– Jobb fináncz volna, mint a milyen szinésznő lesz – szólt
Dobozy Hedda.</p>
<p>Livia már se látott, se hallott. Éktelenül dühössé tette, hogy
még folyton hiába kutatnak.</p>
<p>– Pető Juliska kisasszony következik sorra! Hol van Pető
Juliska? – szólalt meg a tanárnő.</p>
<p>A kis Pető mintha álmából ébredt volna fel. Csak most tünt fel,
hogy eddig nem adott életjelt. Támolyogva ment ki; közben meg is
fogózott egy székbe.</p>
<p>– Juliska, mi bajod? – kérdezte valaki.</p>
<p>A kis Pető nem felelt. Látszott rajta, hogy nem hallotta a
kérdést. Kivitte a szegényes czókmókját, letette a tanárnő elé,
kifordította, a mi a zsebében volt, Liviának a kezébe, aztán
gyorsan lehúzta a czipőjét, a harisnyáját, a hogy a többiektől
látta.</p>
<p>– Hé, Juliska, lyukas a harisnyád! – kiáltott fel Livia, s
meglobogtatta a levegőben a kis lábravalót.</p>
<p>Nem pottyant ki belőle semmi. A kis Petőnél se találták meg a
gyűrűt.</p>
<p>Már csak kevesen voltak hátra. Nem mult el tiz percz, mindenki
túl volt az inkviziczión, és a gyűrű nem került meg.</p>
<p>Pedig Livia Argus-szemmel vizsgálódott; nem is fináncz-, hanem
detektiv-tehetséggel rontva rá mindenre, a mi gyanúsnak látszott. A
tanárnő is megtette a magáét. <span class="pagenum"><a name=
"Page_12" id="Page_12">-12-</a></span></p>
<p>– A tolvaj elrejtette valahol – szólt Livia. – Valamelyik
fiókba, asztalrepedésbe, vagy egy szék lába alá.</p>
<p>Átkutattak minden zeget-zugot. A gyűrű nem került elő.</p>
<p>– Nagyon sajnálom – szólt a tanárnő – hogy ez a felületesebb
kutatás nem vezetett eredményre, mert így nem kerülhetjük ki a
szigorúbb motozást. Még egyszer figyelmeztetem azt, a kit illet,
hogy innen nem megyünk ki addig, a mig a gyűrűt meg nem találjuk.
Akárhová rejtette el, meg fogjuk találni. Még egyszer felszólítom
az illetőt, hogy jelentkezzék. Javára fogjuk betudni, hogy
megmentette az osztályt egy igen kinos jelenettől, és kegyelmesebb
elbánásra számithat, mint ha rá kell bizonyitanunk a lopást.</p>
<p>Semmi szó.</p>
<p>– Akkor nem marad egyéb hátra – folytatta – mint hogy úgy
motoztassam meg önöket, a hogy a rab asszonyokat szokás.</p>
<p>Aztán megmagyarázta, hogyan szokás megmotozni a rab
asszonyokat.</p>
<p>– Ejha! – süvitett a Dobozy Hedda hangja.</p>
<p>– Mindjárt ezen kellett volna kezdeni – mormogott Kamilla.</p>
<p>– Hogyan? Mit mondott? Úgy, hogy semmi se marad az emberen? –
kérdezősködött szomszédaitól Bencze Margit.</p>
<p>– Na, ez czifra lesz! – fázódott előre Peterdy Helén. – Akkor jó
lenne befűttetni!</p>
<p>A kis Pető eleinte nem értette meg, miről van szó. Mikor
megértette, forogni kezdett vele a világ.</p>
<p>– Juliska! Mi bajod neked? – kérdezte a Nádor, egy kissé
gyanakodva.</p>
<p>– Nem tudom. Rosszul vagyok – felelt a kis Pető.</p>
<p>– Nem ártana ezen a csitrin kezdeni! – szólt a Nádor Hollósy
Francziskához. – Kezd nekem ez a gyerek nem tetszeni. <span class=
"pagenum"><a name="Page_13" id="Page_13">-13-</a></span></p>
<p>– Még jó, hogy ének-óra alatt történt ez a história – kiáltozott
ekközben Orosz Viki – a mikor a három fiú közűl egy sincs az
osztályban! Mert különben, mondhatom, csinos volna a komédia!</p>
<p>– Soha se tréfálkozzanak, mert én nem tréfálok – szólt a
tanárnő.</p>
<p>És hogy megmutassa, mennyire nem tréfál, fölkelt, kinyitotta a
terem ajtaját, s lekiáltott az iskolaszolga feleségének:</p>
<p>– Bodóné!</p>
<p>Bodóné jelentkezett, hogy rendelkezésre áll.</p>
<p>– Hívja magával Fábiánnét is.</p>
<p>A két asszony beállított, és a tanárnő elmagyarázta nekik, hogy
mi a tennivalójuk.</p>
<p>– Nem, nem, ez mégis disznóság! – kiabált a Nádor.</p>
<p>– Csitt! Ezen túl kell esni! Hallgassanak! – kiáltozott a
tanárnő, a kit a »fölületes kutatás« hiábavalósága már idegessé
tett.</p>
<p>Csakugyan kínos jelenet következett. Apafy Klára sehogy se akart
kötélnek állani. Szinte le kellett tépni róla minden egyes
ruhadarabot. Ütött, rugott, védekezett, a hogyan tudott; persze
eredménytelenül. Fábiánné lefogta a két karját, s Bodónénak végre
sikerült lefosztania róla minden cziczomát.</p>
<p>Mikor aztán ruha nélkül szégyenkezett a többiek előtt, kitünt,
hogy miért védekezett olyan makacsul. Az előbb oly fenhéjázó,
megvetően nyugodt előkelőség egyszerre valami kicsinységgé
töpörödött össze: vékony, sovány, jelentéktelen leánynyá.</p>
<p>A körülötte állók csodálkoztak; ezt nem képzelték volna.</p>
<p>Bodóné ekközben egy ökölcsapást kapott az orrára. Klára egy
váratlanul nagyerejü mozdulattal kiszabadította <span class=
"pagenum"><a name="Page_14" id="Page_14">-14-</a></span> a
félkarját Fábiánné markából, és lehetetlenné akarta tenni, hogy
Bodóné hozzányúlhasson. Csak nagynehezen tudták lefülelni és
teljesen mozdulatlanná tenni.</p>
<p>De Bodóné ki is töltötte rajta a boszúját. Mikor végzett vele,
nevetve szólt Klárához:</p>
<p>– Ej, lelkem, azért nem kellett volna úgy rugkapálni! Nem szólok
én erről senkinek!</p>
<p>Egyik-másik kisasszony, a ki megértette, hogy Bodóné mit akart
mondani, nem állhatta meg, hogy el ne mosolyodjék. Klára nem
felelt, hanem sietett felöltözködni. A máskor oly liliomszínü arcz
most piros volt, mint a rózsa.</p>
<p>Megint Pozsonyi Livia tette lehetővé, hogy gyorsabban haladjon a
munka.</p>
<p>– Így két hétig se készülünk el – szólt. – Kérem, nagysád,
engedje meg, hogy most én kerüljek sorra. Hadd lássák ezek a
hölgyek, hogy nem hal bele az ember!…</p>
<p>És nem várta meg a két asszony segítségét, hanem istennői
szemérmetlenséggel hányta le magáról a ruháit.</p>
<p>Egy Vénusz-szobor jelent meg a kiváncsiabbak szeme előtt. Azok,
a kik előbb suttyomban nevetgéltek, hirtelen elkomolyodtak. Mintha
Isis fátyola lebbent volna meg egy pillanatra, majdnem mindnyájan
azt a megilletődést érezték, a melyet a Szép örök formáinak látása
kelt fel, nők és férfiak lelkében egyaránt. Némelyik kisasszonynak
eszébe jutott, hogy ilyen alakok pompázhattak a görög és római
ünnepeken.</p>
<p>– Köszönöm a szívességét, nagysád – szólt Bodóné Liviához – már
készen vagyunk.</p>
<p>Livia példája felbátorította a többieket. A következők már
ellenkezés nélkül adták meg magukat sorsuknak. <span class=
"pagenum"><a name="Page_15" id="Page_15">-15-</a></span></p>
<p>Mikor a Nádorra került a sor, egy páran nevetgéltek. A Nádor
ismét pofonokat igért jobbra-balra; erre mások is nevetni kezdtek.
Még a tanárnő is elmosolyodott.</p>
<p>Lassankint a szégyenérzetnek és a dühnek föléje kerekedett a
nyugalom és a rendes jókedv. Már beletörődtek abba, a minek végre
is meg kellett adniok magukat, s kezdték a dolgot a vígabb
oldaláról fogni fel.</p>
<p>És mikor Peterdy Helén, a ki már egészen kedélyesen vetette alá
magát a megpróbáltatásnak, azt kérdezte Bodónétól: »Többet nem akar
látni?« – az egész osztály kaczagott.</p>
<p>Csak a kis Pető maradt kétségbeesett. A rosszullétét már a
többiek is észrevették, és egy páran, csoportokba verődve, kezdtek
furcsa szemmel nézni rá. Egyedül ült a székén és folyton azt
nyöszörögte: »Ó, istenem!… Ó, istenem!« Az arcza rettenetesen ijedt
volt, és biborpiros, mint a bazsarózsa; a szeme égett.</p>
<p>De azért egyre nézte, hogy mi történik. Ezeknek az asszonyi
testeknek a látására először összeborzongott, aztán mindjobban
kipirult. Ha férfiakat kellett volna látnia, nem lehetett volna
zavartabb.</p>
<p>– Pető Juliska! Pető Juliska következik sorra! – szólt a
tanárnő.</p>
<p>Fel akart kelni, de aztán visszaült a székére.</p>
<p>– Nem! Nem! Nagyon szégyellem magamat! – nyögte.</p>
<p>És csakugyan nem ment ki magától; úgy vitték ki a többiek. Azt
hitték, megvan a tolvaj.</p>
<p>Mikor leczibálták róla a ruhát, a Nádornak megesett rajta a
szíve.</p>
<p>– Nézd – szólt Francziskának – hogy össze-vissza van foltozva az
ingecskéje! Azért szégyelli úgy magát!</p>
<p>Azután a Dobozy Hedda kiáltását hallották: <span class=
"pagenum"><a name="Page_16" id="Page_16">-16-</a></span></p>
<p>– Kis Pető! Hova lettél?! Hiszen semmi se maradt belőled!</p>
<p>Mindenki nevetett; olyan találó volt a mondás.</p>
<p>Hanem a gyűrűt most se találták meg nála.</p>
<p>És a gyűrű azután se került elő. Bodóné és Fábiánné, a
»hóhérok«, befejezték a munkájukat, és hiába fáradoztak.</p>
<p>A tanárnő nem tudta, mit gondoljon, és mit kezdjen. Ebből a
zavarból Dobozy Hedda mentette ki, a ki így kiáltott fel:</p>
<p>– De hát ki látta azt a gyűrűt most, délután? Talán itt se
volt!</p>
<p>Senki se látta.</p>
<p>– Akkor még délelőtt lopták el – szólt Kamilla. – Annyi
bizonyos, hogy én csak itt húztam le az ujjamról. Itt veszett el;
akár délelőtt, akár délután.</p>
<p>– Ha nincs kizárva, hogy délelőtt lopták el – szólt a tanárnő –
akkor mást kell próbálnunk. Egy perczre be fogom zárni önöket ebbe
a terembe; addig, mig a rendőrséghez telefonálok. Sajnálom, de
detektiveket kell kérnem, a kik majd házkutatást fognak tartani az
önök lakásán. Természetesen önök addig mindnyájan itt maradnak.
Vidray kisasszony haza mehet.</p>
<p>Vidray kisasszony élt az alkalommal, és jól tette, mert erre már
kitört a forradalom.</p>
<p>– Na hát ez már még sem járja!… Hallatlan!… Meg akarnak
bélyegezni mindnyájunkat?!… Ez gyalázatosság!… Ezt a dámát ki fogom
pofozni a világból!… Bocsánat, de ezt Nagysád nem teheti, ehhez
senkinek sincsen joga!… – kiabáltak a leányok egyszerre.</p>
<p>De a tanárnő hajthatatlan maradt. Kiment és rázárta a leányokra
az ajtót, miután előbb, az ő védőszárnyai alatt, Kamilla is
kimenekült a darázsfészekből. <span class="pagenum"><a name=
"Page_17" id="Page_17">-17-</a></span></p>
<p>– Okosan tette, hogy elinalt – kiabált Dobozy Hedda – mert
bizony isten, őt is megmotoztuk volna, de alaposan!</p>
<p>Mig a tanárnő telefonált, Bodóné és Fábiánné a folyosón őrt
állottak. Az osztályból éktelen lárma és zsivajgás hallatszott ki;
a két asszony attól tartott, hogy a leányok még felgyujtják a
házat.</p>
<p>Egy negyedóra mulva két detektiv érkezett, a kiknek a tanárnő
átadta a leányok lakásának jegyzékét.</p>
<p>Ez négy órakor történt; esti kilenczig tartott, mig a detektivek
elkészültek a munkájukkal.</p>
<p>A tanárnő ezalatt a hosszú idő alatt folyton a foglyaival
maradt. Egy perczre se akarta elveszíteni őket a szeme elől. A ki
akart, sonkás zsemlyét hozathatott magának; de senki se tehetett
egy lépést se, Bodóné és Fábiánné kisérete nélkül.</p>
<p>Sokáig tartott, mig a leányok Liviával, a kit Kamilla helyett
meg akartak lincselni, kedvökre kiveszekedhették magukat. De végre
lassankint sorra lecsillapultak, és mikor Livia, a békekötés
örömére, gazdag uzsonnát és sört hozatott az egész osztálynak, a
kedélyek egészen megnyugodtak.</p>
<p>Egy negyed tízkor megérkezett az egyik detektiv, a ki
jelentette, hogy a házkutatásnak nem volt eredménye. Sehol se
találták meg a gyűrűt és sehol se találtak semmi gyanúsat. De azért
még nem veszett el minden remény, hogy megkerül a gyűrű, mert a
kisasszonyok felügyelet alatt maradnak.</p>
<p>A detektiv még nem ment el, a mikor egy vadúl vágtató fiáker
állott meg a színiiskola épülete előtt. A fiákerből egy szobaleány
szállott ki, a ki levelet hozott Kamillától.</p>
<p>– Kamilla sietve tudatja – szólt a tanárnő – hogy a gyűrűt éppen
most találta meg otthon, az ékszerei között. Bocsánatot kér az
egész osztálytól. <span class="pagenum"><a name="Page_18" id=
"Page_18">-18-</a></span></p>
<p>– A kis kedves! – kiáltott fel Hedda.</p>
<p>– Fogadjunk egy hatosba – szólt Peterdy Helén – hogy ehhez a
dámához nem lesz többet szerencsénk!</p>
<p>– De ne is legyen! – fenyegetőzött a Nádor.</p>
<p>Később, mialatt csoportosan siettek hazafelé, már vígan
beszélgettek az esetről.</p>
<p>– Tulajdonképpen az egész igen mulatságos volt – szólt
valamelyik.</p>
<p>– Az igaz, hogy Viki és Peterdy nagyon jókat mondtak. Na, és a
két hóhér! Higyjétek el, hogy igen mulatságosnak találták a
hivatalukat! – mondotta egy másik lány.</p>
<p>És sorra megbeszélték az apró részleteket.</p>
<p>– Láttátok, hogy nézett ki a Nádor? – kérdezte Bencze
Margit.</p>
<p>Még most is nevettek rajta. A kis Pető is velök nevetett.
Valamennyi között ő volt a legvígabb.</p>
<p>– Hát azt ki hitte volna, hogy négyen is vannak közöttünk, a kik
még tapasztalatlan gyermekek?! – szólt Peterdy Helén. – És pláne,
hogy a négy közül az egyik éppen ez az éles nyelvü Hedda! No, hogy
a kis Pető az egyik, azon nem csodálkozom, azt képzeltem!…
Nézzétek, még most is hogy lángol ennek a kis szamárnak az arcza!…
Te, kis buta, nem szégyen az! Egyszer mindenki gyermek volt; mi is
azok voltunk!</p>
<p>– Bizony isten – szólt Francziska – én már szentül meg voltam
győződve róla, hogy ez a kis buta lopta el a gyűrűt. De hát miért
szepegtél úgy, kis Pető? Csak azért?!</p>
<p>– Mindnyájan azt hittük – szólt Hedda. – Hisz ájuldozott, és
egészben olyan gyanúsan viselkedett, hogy nem gondolhatott egyebet
az ember. Mondhatom, te kis havasi ibolya, te örülhetsz a
legjobban, hogy <span class="pagenum"><a name="Page_19" id=
"Page_19">-19-</a></span> megkerült a gyűrű, mert soha se mostad
volna le magadról!</p>
<p>– Eh, csak azt szégyellte – fejtette ki a nézetét Viki – hogy
toalett dolgában nem főzheti le Liviát vagy Kamillát. Hja, barátom,
ahhoz neked még nőni kell!</p>
<p>A kis Pető csak dallamos kaczagással felelt. Nagyon jó kedve
volt.</p>
<p>– Hanem a Klára, az megjárta! – folytatta Viki. – Ez se fogja
többet olyan fenn hordani az orrát!…</p>
<p>És nem fogytak ki a részletekből, míg sorra haza nem jutottak. A
kis Pető végre egyedül maradt. Messze lakott az iskolától; majdnem
tíz óra volt, mire haza ért.</p>
<p>Az apja, az öreg Petrovics, »jó estét« helyett szemrehányással
fogadta:</p>
<p>– Szép história! – szólt. – Felkutatják miattad a házat, hogy
nem loptál-e valamit! Házkutatás nálam, a ki becsületben vénültem
meg!</p>
<p>– A többivel is megesett, nem csak velem – felelt a kis Pető. –
A többit is megmotozták, a többinek a lakását is megvizsgálták,
mert a gyűrű csak most került meg. A mit a többi ki tudott állani,
nekem is ki kell állanom. Még az a csoda, hogy nem csak éppen engem
gyanusítottak, hisz én vagyok köztük a legszegényebb!</p>
<p>Az öreg Petrovics elbámult. Így még soha se szólt hozzá ez a
leány.</p>
<p>– Milyen különös hangon beszélsz az apáddal!</p>
<p>– Milyen hangon beszéljek? Ideges vagyok. Ha téged megharagított
ez az eset, hidd el, hogy nekem se volt kellemes. Szegények
vagyunk; nyeljük le.</p>
<p>Már nem az a kis Pető beszélt, a ki engedelmesen megy az
iskolába, hogy majdan kenyeret keressen. Már szinésznő volt.</p>
<p>Már kiállotta a tűzkeresztséget.</p>
<hr class="chap" />
<div class="chapter"></div>
<p><span class="pagenum"><a name="Page_20" id=
"Page_20">-20-</a></span></p>
<h2>JULISKÁT NEVELIK.</h2>
<p>Livia felkiáltott a harmadik emeletre:</p>
<p>– Kis Pető!… Gyere le! Mutatok valamit.</p>
<p>Juliska visszakiáltott:</p>
<p>– Megyek!</p>
<p>Egészen önkéntelenül mondta ezt; hamarjában nem tudott nemet
mondani. A Livia szava mindig úgy hatott rá, mintha
engedelmességgel tartoznék neki. Attól a percztől fogva, hogy Livia
először szólt hozzá barátságosan, meghódolt a nagy, szőke leány
felsőbbségének, mint Péntek Robinsonnak. Nem győzte eléggé csodálni
Liviának a szépségét, az eszességét, a finom modorát. Sőt, mióta
Liviát ismerte, úgy találta, hogy az aranyvíz meg a kendőző szerek
határozottan még szebbé teszik a szép arczot… de inkább meghalt
volna, mint hogy ezt valakinek megvallja.</p>
<p>Csak akkor jutott eszébe, hogy tulajdonképpen nem volna szabad
lemennie, a mikor Livia már visszahuzódott az udvari ablakból.
Igaz, hiszen az apja megtiltotta, hogy átlépje ennek az első
emeleti lakásnak a küszöbét! És az öreg ember talán még soha se
szólt rá olyan erélyesen, mint akkor, a mikor megtudta, hogy a
leánya Liviával sétált az Andrássy-úton. <span class=
"pagenum"><a name="Page_21" id="Page_21">-21-</a></span></p>
<p>– Értsd meg, nem tűröm, hogy ezzel az urhölgygyel az iskolán
kívül is érintkezzél! Ott beszélhetsz vele, abba semmi
beleszólásom; ott csak iskolatársad… szini iskolai növendék, mint
te… és semmi közünk hozzá, hogy otthon hogyan él és miből. S ha
otthon kirugja maga alól a világot: ahhoz sincs semmi közünk. De az
iskola falain kívül semmi barátság!</p>
<p>– Ha csatlakozik hozzám – mentegetőzött Juliska – mikor kijövünk
az iskolából, nem mondhatom neki, hogy én bizony nem megyek vele
végig az utczán!</p>
<p>– Nem kell megvárnod, mig csatlakozhatik. Ha elvégzed a
dolgodat, siess haza. És ha már éppen nem kerülheted ki, hogy
egyszer-másszor együtt jöjjetek haza, az még hagyján, de az
iskolából kijövet ne menj vele sétálni! Azt pedig, ha már erről van
szó, előre megmondom, hogy ide ne ereszd be!… És valahogy eszedbe
ne jusson lemenni hozzá!… Mert, ha megtudom, hogy betetted a
lábadat a lakásába, akkor ne is kerülj a szemem elé!</p>
<p>Juliska nem felelt. Valami effélét gondolt:</p>
<p>Miért, hogy az erkölcsnek gorombának kell lennie?!… Miért kell
kis helyen szorongania? miért kell rongyos ruhában járnia? miért
csámcsog az erkölcs, ha eszik?… míg a bűn külseje olyan megnyerő!…
És miért féljen az erény, ha csakugyan az, a bűnnek még a
lehelletétől is?! Olyan törékeny volna az egészsége?!… Mit árthat
neki ez a Pozsonyi Livia?!… Mikor ő »inkább meghal«, mint hogy
valaha rosszat kövessen el!…</p>
<p>A konok kis fejben, mely nagyon is önálló gondolkozásával
annyiszor megboszantotta az öreg Petőt, még kevés világosság
derengett, de a sok homályosság és köd közepett egy erős
elhatározás tündöklött: az, hogy járjon bármilyen mocsarak
közelében, mindig úgy fog <span class="pagenum"><a name="Page_22"
id="Page_22">-22-</a></span> élni, a hogyan »kell«, a hogyan az
anyja élt. Ő rajta ugyan nem fog semmi rossz!</p>
<p>Ez egyszer azonban nem vitatkozott az apjával; úgy gondolkozott,
hogy nem érdemes. Miért ellenkeznék vele? Amugy se volt szándéka
lemenni Liviához. Nem mintha valami nagyon félt volna az apjától;
de nem akart találkozni Liviának az udvarlóival. Soha se tudhatná,
ki nyit rájok, és hogy a látogató mit képzel majd róla.</p>
<p>És bár majdnem három hónapja mult, hogy Liviával egy házban
laktak, akármilyen engedetlen leány volt az ujabb időben, mindeddig
egyetlen egyszer sem hágta át a tilalmat. Pedig Livia sokszor
hívta:</p>
<p>– Kis Pető, estefelé, ha ráérsz, nézz le hozzám! Ne félj,
egyedül leszek.</p>
<p>De mindig talált valami kifogást.</p>
<p>Most – maga se értette, hogy hirtelen hogyan mondhatott igent.
Egy pillanatig nem gondolkozott; csak engedett a vonzódásának. Az
utóbbi hetekben mindennap együtt mentek haza az iskolából; nagyon
hozzászokott Liviához, és a jól ismert hang hallatára egy
másodperczre megfelejtkezett a föltett szándékáról.</p>
<p>Egy darabig ingadozott: ne ültesse-e fel Liviát? De
nevetségesnek találta ezt a nagy félelmet, s a kiváncsiság is
ingerelte. Aztán meg attól tartott, hogy Livia megsértődik; ha nem
sértődik meg, akkor azt mondhatja, hogy barátnője nagyon is
ostoba.</p>
<p>Afelől pedig nyugodt volt, hogy az apja nem fogja megtudni a
dolgot. És ha Livia fel találna jönni? Az még rosszabb lesz. Mert
ez már könnyebben kitudódhatik; végre is nem küldheti el Liviát, a
mikor akarja… Livia nála maradhat addig, míg az apja is
hazaérkezik… míg így: lemegy és visszajön…</p>
<p>– Eh, nem fog megenni! <span class="pagenum"><a name="Page_23"
id="Page_23">-23-</a></span></p>
<p>De azért odalenn megkérdezte:</p>
<p>– Egyedül vagy?</p>
<p>– Egyedül, egyedül. Ne félj.</p>
<p>– Nem is vársz senkit?</p>
<p>– Senkit a világon. Bátran bejöhetsz.</p>
<p>– És ha mégis jönne valaki?</p>
<p>– Nem fogom beereszteni. Remélem, ez csak megnyugtat?</p>
<p>És mindjárt előállott vele, hogy miért hívta le.</p>
<p>– Egy fülbevalót akarok mutatni neked. Nézd csak! Mit szólsz
hozzá?</p>
<p>Aztán így folytatta:</p>
<p>– Éppen most kaptam. Alig vártam már, hogy valakinek
eldicsekedhessem vele. Mit gondolsz, mennyibe került?</p>
<p>– Olyan szép, hogy legalább is száz forintba.</p>
<p>– Te kis buta! Ez kilenczszázhatvan forint. Nézd, itt a számla.
Látod? Ki van fizetve. Az öreg grófom nyögte ki.</p>
<p>– És csak ezért hivtál?</p>
<p>– No, ne ijedj meg úgy! Milyen piros lett egyszerre a kis
szamár! Ne félj, nem akarlak én elrontani! Ellenkezőleg. Talán
éppen azért szeretlek, mert jó kis leány vagy. Furcsának fogod
találni, hogy én ilyen nagy barátja vagyok az erénynek, és mégis
úgy van. Tudom, az én dolgom, az más. Nekem senkim a világon; a
kutya se ugat utánam. Én tehetek, a mit akarok. Nos, hát én nem
akarok nyomorogni; ha már úgyis minden mindegy. De neked él az
apád, testvéreid vannak… neked jónak kell maradnod. És az is fogsz
maradni, látom a szemedből. Olyan becsületes szemed van, mint egy
okos uszkárnak. Te, próbáld fel csak ezt a fülbevalót! Akarom
látni, hogyan fest rajtad. <span class="pagenum"><a name="Page_24"
id="Page_24">-24-</a></span></p>
<p>Juliska meghökkent erre az ajánlatra, maga se tudta miért.</p>
<p>– Ugyan ne légy olyan gyerek! Ha magától az öreg gróftól félnél
így!… De ez a fülbevaló csak tárgy, ártatlan tárgy! A gyémántra nem
ragadhatnak rá az öreg gróf bűnei!</p>
<p>Egy darabig ellenkezett, mindenféle nevetséges ürügybe
kapaszkodva; de aztán mégis csak felpróbálta.</p>
<p>– No nézze meg az ember – szólt Livia – hogy megváltoztatott
egyszerre ez a kis kő! Az arczod így kerekebbnek látszik… a szined
is elevenebb… tudod-e, kis Pető, hogy te egyszer nagyon szép leány
leszel?!… Most még béka vagy, de ez a két gyönyörü karbunkulus…
bizony isten ragyogóbb, mint a fülbevaló köve… nagyon szép leányt
igér, ha majd egy kicsit kigömbölyödöl. No ne pironkodjál annyit,
te kis falusi ártatlanság! Igazán nem értem, hogy ezzel a
mimóza-természettel szinésznő akarsz lenni. Mondd, hogy jutott ez
eszedbe?</p>
<p>– Nem nekem jutott eszembe, hanem a nénémnek, mert a polgáriban
szépen szavaltam. Az igaz, hogy mind a hárman nem is lehettünk
tanítónők. És mi egyebet találhattak volna ki nekem? Beadtak a
sziniiskolába; hát ott vagyok… Milyen szép nálad minden!</p>
<p>Tulajdonképpen nem látott meg maga körül semmit, csak az egész
berendezés – előtte még ismeretlen – választékosságát. Először volt
ilyen tágas lakásban; először látott ilyen szép bútorokat.</p>
<p>De Livia mindent apróra megmutogatott neki.</p>
<p>A toalett-szobában Juliska elámult.</p>
<p>– Hát ez mi? – kérdezte egyszerre.</p>
<p>Livia kaczagni kezdett.</p>
<p>– Mosdó! Te kis csacsi! Ne bámészkodjál úgy, mintha te soha se
szoktál volna mosdani. <span class="pagenum"><a name="Page_25" id=
"Page_25">-25-</a></span></p>
<p>Aztán megmutatta neki finom fehérnemüit. Mialatt Juliska nagy
érdeklődéssel nézegette a sok drága holmit, Liviának eszébe jutott,
hogy a multkor, mikor a sziniiskolában a Vidray Kamilla
gyémántgyűrűjét keresve az egész osztályt megmotozták, a kis Pető
ingecskéjén egy nagy vászonfoltot látott. Valami megilletődés fogta
el erre az emlékezésre.</p>
<p>– Te, kis Pető – szólt – de ne sértődjél meg!… mondd, nem
fogadnád el tőlem ajándékba ezeket az ingeket?!… ha tetszenek
neked?…</p>
<p>Nem tudta rábírni, hogy elfogadja.</p>
<p>– Pedig ezekről sem ragadna rád a bűn – szólt aztán gorombán. –
Ezek is ártatlan tárgyak. A bűn bennem van, magamban.</p>
<p>– Bocsáss meg – dadogott Juliska – nem azért… bizony isten, nem
azért…</p>
<p>Végre úgy egyeztek ki, hogy Juliska elfogadott tőle egy üveg
illatszert.</p>
<p>– Ugy nézz rá – mondta Livia – hogy egy ilyen üvegnek tizenöt
forint az ára. Ne feszengj – folytatta aztán, a kis Pető egy ijedt
mozdulatára – nekem ingyen van. Én olcsóbbat használnék, ha magam
venném. De ne sajnáld azt, a kitől kapom; van annak pénze elég.</p>
<p>Juliska menni készült.</p>
<p>– Miért vagy olyan nyugtalan? – kérdezte Livia. – Ahá, attól
félsz, hogy észreveszik az eltünésedet és kitalálják, hogy nálam
jártál. No eredj!</p>
<p>És elbocsátotta az ártatlanságot.</p>
<p>Juliska, mikor a rendetlen konyhán keresztül visszasurrant a
harmadik emeleti lakásba, valami olyanformát érzett, mint azok a
nászutasok, a kik Itáliából tértek vissza a sáros, hideg otthonba.
Akkor este az asztalnál a szokottnál is többet veszekedtek és
csámcsogtak, s <span class="pagenum"><a name="Page_26" id=
"Page_26">-26-</a></span> egyszerre az öreg Petrovics-Pető, az
orrát fintorgatva, igy kezdett elégedetlenkedni:</p>
<p>– Micsoda rossz szag van itt?</p>
<p>Juliska megijedt. Eszébe jutott, hogy az illatszerből két
cseppet öntött a zsebkendőjére, s ez, úgy látszik, sok volt.</p>
<p>Korán feküdt le, de hajnalig nem tudott elaludni. A képek, a
melyeket egy félórán át látott, sehogy se akartak kimenni a
fejéből.</p>
<p>És másnap, mikor megtörten ébredt fel, az a gondolata támadt,
hogy: ime, máris megrontotta a bűn.</p>
<p>Az illatszeres üveg égette a zsebét. (Nem merte a szekrényében
hagyni; előtte való éjjel a szekrény alá rejtette.)</p>
<p>Most már szabadulni akart tőle.</p>
<p>Egy őrizetlen pillanatban, mikor véletlenül senki se volt a
konyhában, az a szerencsétlen gondolata támadt, hogy az illatszert
kiöntötte a vizvezetékbe, s az üres üveget eldugta a szemetes kosár
fenekére.</p>
<p>S a tizenötforintos illatszer-esszenczia, amelynek egy részét
sietségében kilötyögtette a vizfogó szélére, még jó sokáig
párolgott az edényből. Hamarjában a víz se tudta lemosni, a mely
pedig sok mindent lemos.</p>
<p>Egy pár napig a harmadik emelet összes lakói panaszkodtak:</p>
<p>– Milyen rossz szag, de milyen rossz szag van itt!… Mi lehet
ez?!</p>
<p>Juliska hallgatott.</p>
<hr class="chap" />
<div class="chapter"></div>
<p><span class="pagenum"><a name="Page_27" id=
"Page_27">-27-</a></span></p>
<h2>FELSŐBB ISKOLA.</h2>
<p>Egy délután, a mikor Juliska, a szigoru tilalom ellenére, megint
leszökött Liviához, az a szép öreg asszony nyitotta ki az ajtót, a
kit Juliska eleinte szegény rokonnak nézett.</p>
<p>– Itthon van Livia?</p>
<p>– Itthon van, de… van nála valaki.</p>
<p>Juliska már vissza akart rohanni, hanem ekkor Livia kidugta
fejét a nappali szobája ajtaján, s meglátván Juliskát, kisietett az
előszobába.</p>
<p>– Te – suttogta – egy majom van nálam; azonnal elexpediálom.
Eredj be addig a Lafontné szobájába. El ne szökjél!… Egy percz
alatt lerázom a nyakamról.</p>
<p>Bementek a kis udvari szobába, s Juliska beszélgetésbe
ereszkedett az öreg asszonynyal, a kiről már tudta, hogy egy kicsit
gazdasszony, egy kicsit társalkodónő és leginkább talán komorna.
Lafontné rajta volt, hogy szórakoztassa úrnője vendégét, s mikor
egy-egy idegen szót ejtett ki, a melyet a vendég nem értett meg –
Juliska azon tünődött, hogy: vajjon hogyan juthatott ennyire?
<span class="pagenum"><a name="Page_28" id=
"Page_28">-28-</a></span></p>
<p>Lafont-nak, az Európa-szerte hires tenoristának az özvegye, a ki
valaha régen maga is ünnepelt szinésznő volt!</p>
<p>A mit Juliska a világról tudott, azt javarészében a »Nefelejcs«
czímű szépirodalmi ujság négy régi kötetéből merítette. Könyv
nélkül tudta mindazt, a mi ezekben a színházról szólt, s az
özönvízelőtti krónikák tele voltak Lafont és Lafontné
magasztalásával.</p>
<p>Érdeklődve nézte a barátságos arczot, melynek szép vonásait az
idő nem tudta a formátlanságig eltompítani, s a kedves nézésü
szempárt, mely az ősz haj alatt is fiatalos maradt.</p>
<p>A majom éppen másfél óráig maradt Liviánál. De a Lafontné ősrégi
színházi történetei elszórakoztatták Juliskát. Észre se vette,
milyen régen ül már a kis udvari szobában.</p>
<p>Ettől fogva rendes látogatója lett a társalkodónővé öregedett,
hajdani primadonnának. Később is minduntalan megtörtént, hogy Livia
azzal marasztalta: »Csak egyetlenegy perczig várj! Mindjárt
megszabadulok tőle…« – mert majdnem mindennap volt nála valami uj
állat, hol egy orángutáng, hol egy viziló. Ezek az állatok
csodálatosképpen mind ki tudták vinni, hogy Livia a kegyesen
engedélyezett öt percz helyett másfél órákat adjon nekik, de
Juliska nem törődött ezzel, nem is gondolt erre, s utóbb már csak
azért szökött le Liviához, hogy a Lafontné meséit hallgathassa.</p>
<p>A gyerekes gondolkozásu kis leány s az öreg asszony hamarosan
összebarátkoztak.</p>
<p>Egyszer, mikor már Juliska is elmondogatta, hogy miképpen élnek
odafenn, a harmadik emeleten, az öreg Pető két kis udvari
szobájában, Lafontné nem állhatta meg, hogy meg ne kérdezze tőle:
<span class="pagenum"><a name="Page_29" id=
"Page_29">-29-</a></span></p>
<p>– Mondja, Juliska kisasszony, hogyan van az… én nem értem… hogy
maga szinésznő akar lenni? A maga kivánsága volt, hogy beirassák a
sziniiskolába?… vagy a családja beszélte rá?</p>
<p>Juliska elmondta, hogy már két testvére tanítónő, azért őt
valami más pályára szánták, s minthogy a polgári iskolában csinosan
szavalt, a nénjei már akkor a színházra gondoltak. Hogy az apja is
pártolta a tervet, mert az öreg Pető nagyon lelkesedik a
színházért, »az izlés templomá«-t látja benne, és még most is
minden esztendőben megnézi legkedvesebb darabját, a »Molnár és
gyermeké«-t. Hogy egyszer őt is elvitte a karzatra (többször nem is
volt színházban, mielőtt a színiiskolába beiratták); hogy, ha nem
volt éppen valami nagy kedve ehhez a pályához, szivesen
engedelmeskedett, mert valamit csak kellett kezdenie; hogy nem
ellenkezhetett volna, de nem is bánta meg, hogy beiratkozott, mert
egyszer nagyon szépet álmodott, s mikor felébredt, eszébe jutott,
hogy az a csodaszép kastély, a hol álmában virágot szórtak eléje,
tökéletesen olyan volt, mint a Nemzeti Színház, és hogy azóta
babonásan hisz a szerencséjében.</p>
<p>– Már pedig a szini pálya nem magának való – szólt Lafontné. –
Hanem az olyanoknak való, mint ez a Livia.</p>
<p>– Miért? – kérdezte Juliska.</p>
<p>– Mert az olyan lány, mint maga, a szini pályán csak igen-igen
nehezen viszi valamire, ha viszi… Nem igen birja meg a versenyt az
olyanokkal, mint ez a Livia. Az ilyennek meg elég egyet-kettőt
mosolyognia, és azt éri el, a mit akar.</p>
<p>Juliska csudálkozott rajta, hogy az beszél így, a ki maga is
ünnepelt szinésznő volt.</p>
<p>– Igen, ünnepelt szinésznő voltam – felelt az öreg asszony – a
míg Lafont élt. És tudja-e miért? Mert <span class=
"pagenum"><a name="Page_30" id="Page_30">-30-</a></span> Lafont
nyilt házat tartott, szórta a pénzt, szerette a vendégeskedést,
mindennap »terülj asztal!«, névnap s lakzi volt nálunk. Aztán
könnyelmü ember is volt, bőkezüen osztogatta a kölcsönt és szivesen
vállalt jótállást fűért-fáért. Azért, a míg lekötelezhette az egész
világot, kedvem szerint szerepelhettem, és ahhoz, hogy a
nagyközönség ünnepeljen valakit, nem kell egyéb, csak sokat
szerepelni. De se azelőtt, a míg Lafont el nem vett, se azután,
hogy meghalt, nem tudtam semmire se vinni. Annyira se tudtam vinni,
hogy megmaradhattam volna a színháznál addig, a mikor már legalább
egy kis nyugdijat kaphattam volna, és mert Lafont mindig elszórta
azt a temérdek pénzt, a mit keresett, lássa, öregségemre
cselédsorba kerültem. És sohase fog kiderülni, hogy jó vagy rossz
szinésznő voltam-e, mert azok a jeles költők, a kiknek
összegyüjtött műveiben meg vannak örökítve a színházi birálataik
is, a Lafont idejében magasztalásokat írtak rólam, előbb és utóbb
pedig… elolvashatja! Itt is megvannak a Livia könyvtárában. Négy
évig térdig jártam a rózsában, örökös dinom-dánomban éltem, nem
hallottam egyebet, csak hizelgést. Mikor aztán Lafont, a ki
negyvenöt esztendős volt, mikor feleségül mentem hozzá, a
házasságunk ötödik évében hirtelen meghalt, visszapottyantam a
semmibe.</p>
<p>– De hát hogyan történhetett ez? – álmélkodott Juliska.</p>
<p>– Csak úgy – folytatta Lafontné, a kit a visszaemlékezés nagyon
is beszédessé tett – hogy volt bennem egy kis makacsság, és ezt a
makacsságot sokan nevetségesnek találták. Nem akartam odaadni
magamat mindenkinek, a ki a szekeremet egy kicsit előre tolhatta
vagy megakaszthatta. Fellázadtam azon, a mit ezek a jó urak
megköveteltek volna tőlem. <span class="pagenum"><a name="Page_31"
id="Page_31">-31-</a></span> Hogyan?! Hát a művészetet nem lehetne
a nélkül szolgálni, hogy az ember egyúttal a személyét is
közprédára bocsássa?! Akkor ezek a jó urak azt mondták, hogy
tehetségtelen, hideg, ostoba vagyok! De hát ostobaság az, ha az
ember nem szerelmeskedik azzal, a kit utál?! Természetellenes az,
ha az ember csak annak akarja odaadni magát, a kit szeret? Ugy-e
nem? No hát vannak, a kik sok embert tudnak szeretni, egyszerre is,
de én nem tartoztam ezek közé.</p>
<p>– Ó, vannak olyanok is – felelt Juliska – a kik éppen így
gondolkoznak és mégis ki tudták küzdeni a dicsőséget!</p>
<p>– Igen, vannak, de kérdezze csak meg tőlük, micsoda poklokat
kellett legyőzniök, a míg kiküzdték a dicsőségüket! Tudja, Juliska
kisasszony, nem akarom magamat jobbnak mutatni, mint a milyen
vagyok… megvallom magának, néha egy kis megbánást érzek. Fiatalon
maradtam özvegy; még találhattam volna olyat, a kit szeressek… az
ember, ha ezt teszi, ha amazt teszi, sok mindent megbán. De azt egy
pillanatig se bántam meg, hogy nem adtam össze magamat ezekkel a jó
urakkal, a kik csak azzal a föltétellel akarták megengedni, hogy én
is boldogulhassak… csak úgy akarták megadni nekem, a mi engem
megilletett, ha úgy osztogatom magamat, mint Lafont osztogatta a jó
szivart. Cseléd vagyok – és kinek a cselédje! – de nem cserélnék az
olyanokkal, a kik azon az áron szereztek sikereket, a melyik áron
nekem kinálták a további ünnepeltetést.</p>
<p>– Olyan rosszak volnának az emberek? – bámészkodott Juliska.</p>
<p>– És maga szinésznő akar lenni!… a ki csodálkozik azon, hogy sok
rossz ember van a világon! De hisz ezt látni kell, hogy játszani is
tudja! És még <span class="pagenum"><a name="Page_32" id=
"Page_32">-32-</a></span> meg is kell értenie minden rosszaságot!
Többet mondok. Legyen rosszabb, mint a többi ember, és akkor nem
kell küzködnie a sikerért… akkor bizonyos, hogy nem hiába
álmodozik… mert a rosszaság maga már félsiker!</p>
<p>– Juliska! – kiáltott ki Livia.</p>
<p>– Megyek! – felelt Juliska.</p>
<hr class="chap" />
<div class="chapter"></div>
<p><span class="pagenum"><a name="Page_33" id=
"Page_33">-33-</a></span></p>
<h2>A NEVETŐ EMBER.</h2>
<p>Hány bolondos nótát, románczot hallani, a mely mind arról szól,
hogy: néha a tavasz lehelletétől pezsegni kezd a lányka vére… még
senkit se szeret, de már sóvárog a szerelem után… nem tudja, hogy
mi történik vele, s egy édes, meleg májusi éjjelen nem jő szemére
álom!…</p>
<p>Juliska nagyvárosi leány volt. Rosszul táplált, lassan fejlődő,
későn érő kis testének még semmit se mondott a tavasz. Érzékei még
a gyermekkor téli álmát aludták.</p>
<p>A nagyváros csenevész leányainak első ellensége nem: az érzékek,
hanem: a gondolat. A gondolat, mely néha fenségesebb, nagyobbszerü,
termékenyebb, mint az elemi erők, és néha veszedelmesebb, nagyobb
rombolásokra képes, mint bármely elemi erő.</p>
<p>Érzékei még aludtak.</p>
<p>De érzékeinek még olyan tökéletes öntudatlanságában élt, annyira
nem értette: mi történik vele, hogy mikor egy édes, meleg májusi
éjjelen nem jött szemére álom, eszébe jutottak a bolondos nóták,
románczok, a sok rosszul értett holmi, a mit hallott vagy olvasott,
és azt képzelte: <span class="pagenum"><a name="Page_34" id=
"Page_34">-34-</a></span></p>
<p>– Talán a tavasz az oka, hogy nem tudok elaludni. Talán az
teszi, hogy már nagy leány leszek. Talán így kell ennek lennie.</p>
<p>Sóvárgott volna a szerelem után? Nem. Még csak félt a
szerelemtől, mint egy ismeretlen istenségtől. Tudott ennek az
istenségnek az erejéről. Akármilyen kevéssé ismerte a világot,
látta néhányszor, ha nem is közel a környezetében, de a szemhatárán
innen, ennek a rejtelmes erőnek a sujtó kezét. Félt a hatalmától,
és meg-megborzongott arra a gondolatra, hogy az ő sorsára is
végzetes befolyása lehet az ismeretlennek, a megérthetetlennek, a
kiszámíthatatlannak. De ez az istenség neki még nem nyilatkozott
meg; neki még semmit sem árult el a titkaiból.</p>
<p>Az udvari szoba ablaka már kezdett világosodni. A falióra
szorgalmasan zörögte el a perczeket és zakatolta el a negyedórákat.
A nénjei boszantóan horkoltak. Máskor ez nem zavarta. De most nem
tudott elaludni. Miért? Nem értette.</p>
<p>Úgy tudta, az álmatlanságban szenvedők olykor azzal segítenek
magukon, hogy olyas valamire irányítják a gondolatukat, a mi egy
cseppet sem érdekli őket. Például számlálni kezdenek: egy, kettő,
három… s maguk elé sorakoztatják a számjegyeket, rendre, a míg csak
el nem alusznak. Megpróbálta, s már a nyolczszáznál tartott, mikor
abbahagyta. Aztán rajta volt, hogy semmire se gondoljon; később
csak <i>más valamire</i> akart gondolni, akármire. De hiába.
Százszor is elűzte magától a kellemetlen képeket; de
százegyedikszer is visszatértek makacsul, elriaszthatatlanul, az
utolsó két délután apró emlékei.</p>
<p>Hasztalanul irányozta figyelmét és emlékezését másra,
minduntalan megvillant a fejében valami, a mi ujra meg ujra a
tegnapi meg a mai esetre emlékeztette. <span class=
"pagenum"><a name="Page_35" id="Page_35">-35-</a></span> És hiába
akart gondolatában akármi egyébbel foglalkozni, ujra meg ujra maga
előtt látta a nevető ember arczát.</p>
<p>Vonzódást, érdeklődést érzett a nevető ember iránt? Nem. Csak
gyűlöletet érzett iránta; vagy inkább: undorodott tőle. És mégse
tudott szabadulni annak az átható tekintetnek, meg annak a gúnyos
mosolynak az emlékétől.</p>
<p>De hát mi történt? Semmi.</p>
<p>Tegnap az történt, hogy szokása szerint lement Liviához, abban
az időben, a mikor Livia már nem vár senkit… igen, Livia még ma is
esküdözött, hogy ebben az időben soha senki se szokott hozzá jönni…
aztán, tulajdonképpen nem is a Livia fecsegése vonzza őt le az első
emeletre, hanem a Lafontné érdekes szinházi történetei.</p>
<p>Csakhogy az öreg társalkodónő véletlenül elment hazulról. És az
egész história ebből eredt. Mert Lafontné, a kinek a szeme mindent
hamar meglát, okvetetlenül jelentette volna, hogy baj van, és akkor
ő még idejekorán megszökhetik, hátul, a konyhaajtón. De a
szobaleány, bizony, nem sokat törődik azzal a kisasszonynyal, a ki
le-le szokott szaladni a harmadik emeletről. Így történt, hogy a
mint javában trécseltek Liviával, egyszerre csak rájok nyitotta az
ajtót a nevető ember.</p>
<p>Ijedtében egyszerüen ki akart szaladni. De, a mint felugrott a
helyéről, Livia megfogta a kezét.</p>
<p>– Azért ne szaladj el! – szólt. – Várj legalább egy perczig.
Hadd mutatom be a grófot.</p>
<p>Valamit hebegett; nem tudta mit.</p>
<p>A gróf már akkor is nevető szemmel nézett rá, és úgy szólította
meg, mint a kit régtől fogva ismer.</p>
<p>– Hová szalad, aranyos?!… Ne féljen tőlem!… Nem vagyok én olyan,
a ki mindjárt meg is eszi a piros bóbitás kis leányokat!…
<span class="pagenum"><a name="Page_36" id=
"Page_36">-36-</a></span></p>
<p>Efféléket mondott, szemtelen bizalmassággal, a magasról való
leereszkedésnek, a mindent megítélésnek és a rendíthetetlen
biztonságnak azon az éles, szinte a veséig ható hangján, a mely a
közönséges anyaszülötteket az egyik perczben fellázitja, a másik
perczben tisztelettel tölti el, a harmadik perczben pedig egy kissé
csodálatra készti s egy kissé vérig sérti.</p>
<p>Ez a hang s az a gondolat, hogy kiknek a társaságában van,
minden vérét az arczába kergette. Elvesztette a fejét, s mindenáron
menekülni akart. Körülfogták, de nem tudták volna
visszatartani.</p>
<p>– Ne siess úgy, ne légy olyan csacsi! – marasztalta Livia.</p>
<p>– Szépen szót fogadni és visszaülni ide!… – szólt a gróf,
folyton vigyorogva.</p>
<p>Megint dadogott valamit – inkább csak lihegte – hogy már régen
fel kellett volna mennie, hogy már várják… s aztán, szemének csak
egy pillantásával köszönve, ki akart sietni.</p>
<p>– Hát így kell köszönnie egy kis leánynak?! – enyelgett a gróf.
– Adja ide szépen a kezét.</p>
<p>A kedveskedő hangban valami olyan parancsoló volt, hogy
önkéntelenül nyujtotta oda.</p>
<p>A gróf szinte beburkolta nagy tenyerével a rövid, kis, parasztos
kezet, hosszasan fogva tartotta, és hosszasan nézett Juliska
szemébe, átható, szúró, gúnyos tekintetével.</p>
<p>Mikor végre sikerült visszahúznia a kezét, mintha lidércznyomás
alól szabadult volna. De olyan zavarban volt, hogy nem tudta, mit
mond, és így köszönt:</p>
<p>– Alásszolgája!</p>
<p>– Pá, kicsike! – szólt, most már komolyan, a gróf.</p>
<p>Csak akkor jött meg az esze, mikor végre kijutott az ajtón. És
ekkor nem győzte szidni magát az ostobaságáért. <span class=
"pagenum"><a name="Page_37" id="Page_37">-37-</a></span> Szinésznő
akar lenni, és tessék, úgy viselkedik, mint a »Falusi kis leány
Pesten«! Miért ijedt meg és rohant el, mint egy buta őz?! Miért nem
tudott néhány pillanatig olyan jéghideg, közönbös és előkelő lenni,
mint a milyen Apafy Klára, nem néhány pillanatig, hanem reggeltől
estig?! Miért nem tudott egy perczig várni, nyugodtan ülve maradni,
s aztán, unalmat szinlelve, fáradtan, lenéző mosolylyal elvonulni?!
És, mindennek koronájául, ez az ostoba köszönés! Cselédek köszönnek
így: »Alásszolgája!« Nem, egy ügyes szobaleány már nem köszön így.
Így csak a nem úri családból való, szegény fajzatok köszönnek, a
kiknek nem adtak jó nevelést, a kiket nem tanítottak meg rá, hogyan
kell köszönni, s a kiknek már rájár a nyelve a szertelen nagy
alázatosságra. És kinek köszönt így? Egy elbizakodott embernek, a
ki szemtelen hangon beszélt vele. Egy grófnak, a ki a szegény
sziniiskolai növendékekben csak anyagot lát, mely az ő
mulattatására van hivatva. Egy gazdagnak, a ki lenézte benne a
szegényt; egy férfinak, a ki lenézte benne a leányt. Pedig hát
akármilyen nagy úr ez az úr, nincs joga hozzá, hogy az uraságát
vele éreztesse, mert őt az, hogy ez az úr férfi és gazdag ember,
egy cseppet sem érdekli; neki sohase lesz köze semmiféle gazdag
úrhoz; őt nem lehet sem elbájolni, sem megfizetni, tehát vele
szemben senkise szerezhet jogot arra, hogy ezért vagy azért
lenézhesse…</p>
<p>És ő még okot szolgáltat rá, hogy ez a szemtelen ember mégis
csak lenézhesse, joggal nézhesse le!… Ostobának mutatkozik előtte,
ügyetlennek, félszegnek, az úri világ szokásait nem ismerő, hiányos
nevelésü kis vadócznak!</p>
<p>Igen, ez a szegénység átka!… Azé, hogy egy zugban kellett
felnőnie, és most, ha akarata ellenére társaságba <span class=
"pagenum"><a name="Page_38" id="Page_38">-38-</a></span> kerül,
zavarba esik, nem tud mocczanni, nem tud mukkanni, egyik
ügyetlenséget a másik után követi el, pusztán azért, mert mindig
fél, hogy ügyetlenséget követ el!</p>
<p>Meg az a híres erkölcs!… Az a roppant sok erkölcs, a melyet
folyton hall, s a melyet annyira a fejébe vertek, hogy elég a
bűnnek a közelébe érnie, és rémületében azonnal elveszti a
fejét!</p>
<p>Nem ment ki a fejéből ez a szégyelnivaló jelenet, és egypár órai
tünődés után elhatározta, hogy jövőre csak azért se fogja kikerülni
azt a találkozást, a mely most annyira megriasztotta!… Helyre fogja
hozni, a mit az imént elhibázott. Meg fogja mutatni, hogy nem
ostoba és nem a szemétről szedték. Meg fogja mutatni, hogy őt
senkinek sincs joga lenézni, hogy nem engedi lenézetni magát, hogy
a lenézést lenézéssel tudja viszonozni, akármicsoda Magasváry gróf
vagy Hujdebőszenbüszke herczeg néz vele farkasszemet. Jéghideg,
közönbös és előkelő lesz, mint Apafy Klára. Vissza fogja adni a
kölcsönt és le fogja mosolyogni a grófocskát, a ki neki se inge, se
gallérja. És végezetül úgy fog köszönni neki, mint ha a szinpadon
volna és álmainak a herczegnőjét játszaná, a ki egyszer alaposan
megmondja a véleményét valamelyik szemtelennek, aztán azzal hagyja
ott, hogy: »Jó napot«.</p>
<p>A kedvező alkalom nem váratott magára, és ma – ma ráduplázott
arra, a mit tegnap csinált.</p>
<p>Ma már nem mondta, hogy: »Alásszolgája!«… »jó napot«-okat
rebegett. Nem szaladt el mindjárt, beszélgetni kezdett s
megpróbálta eljátszani, ha nem is álmai herczegnőjét, legalább
Apafy Klárát. De alig talált szavakat: mit mondjon? mit mondhat?
hogyan torkolhatná le?… és annyira haragudott magamagára, olyan
lázas volt a nagy vigyázattól, félelemtől és <span class=
"pagenum"><a name="Page_39" id="Page_39">-39-</a></span>
izgalomtól, annyira kikelt magából, olyan halkan beszélt, hogy alig
lehetett hallani a szavát.</p>
<p>A nevető ember pedig ezalatt le nem vette róla átható, szúró,
gúnyos tekintetét… Juliskának minduntalan le kellett sütnie a
szemét. Ó, mennyire megbánta merész elhatározását! A gróf épp olyan
szemtelen hangon beszélt vele, épp úgy lekicsinyelte, lenézte,
lesajnálta, épp úgy nevette, mint tegnap! Aztán, mikor Juliska vagy
tiz percznyi rosszullét után fölkelt a székéről és jóestét mondott
Liviának, a gróf már nem is marasztalta, hanem azzal búcsúzott el
tőle, hogy:</p>
<p>– Pá, édesem!</p>
<p>Milyen felsülés! Milyen megaláztatás!</p>
<p>De hát mit nevet rajta, de hát miért nézi le őt ez az undok
ember?!…</p>
<p>Az álmatlan kis leány összehasonlitgatta magát barátnőjével.
Eszébe jutott az a jelenet, mikor a sziniiskolában a Kamilla
gyűrűjét keresték s az egész osztályt megmotozták; emlékezett rá,
hogy mialatt Livia dühösen dobálta le magáról a ruháit s végre
olyan öltözetlenül állt a tanárnő és társnői előtt, mint egy
szobor, a teremben a csodálat halk moraja futott végig. És milyen
ápolt a személye és milyen remekül öltözködik! Aztán Livia nagyon
eszes leány… a modora olyan, mint egy kontesznek… bezzeg ez meg tud
felelni a grófnak!… ugyancsak önérzetesen vág vissza!… elmés,
ügyes, vidám, alighanem szinésznőnek is tehetségesebb… Érezte és
nem tagadhatta le maga előtt barátnője felsőbbségét.</p>
<p>És a gróf korlátlan ura ennek a felsőbbséges személynek.</p>
<p>De hát ő… ő azért már csak lenézni, lesajnálni és kinevetni
való, a kivel mindjárt csak per »édesem« lehet beszélni?!… Végre
is, neki nem ura ez az <span class="pagenum"><a name="Page_40" id=
"Page_40">-40-</a></span> undok ember! És ha nem is olyan szép,
mint Livia, talán ő se éppen utolsó teremtés?!</p>
<p>Igaz, a ruházata szegényes… de ő is csinos leány… kevés olyan
szép szemet látni, mint az övé… aztán ő se ostoba… és neki van egy
olyan nem utolsó jótulajdonsága, a melylyel Livia már nem
dicsekedhetik. Végre is Livia már csak egy elveszett teremtés; ő
pedig tisztességes leány.</p>
<p>Olyan tisztességes leány, a kit nem lehet vállon veregetni, le
»babám«-ozni, a kinek nem szabad a szemébe nevetni!</p>
<p>És éppen ez az… Az az átható, szúró, csúfondáros tekintet, az a
gúnyos mosoly, a lenézés, a lekicsinylés, a lesajnálás, mind, mind,
az ő – tisztességének szólt! Livia elmondhatta a grófnak, hogy az
ő, barátnője jó kis leány, éppen nem olyan, mint ő, és a gróf
lesajnálta, lenézte, kinevette az ő nyomorult kis erényét, az ő
nyomorult kis erkölcsét!</p>
<p>A legborzasztóbb pedig az volt, hogy magában igazat kellett
adnia ennek az undok embernek!</p>
<p>Az erkölcs! Az a hires erkölcs!</p>
<p>Ismerte az erkölcsöt, jól. Az erkölcs szuszog, verejtékezik,
fut-fárad, nyargal, izzad a kenyérért, egész nap idegeskedik,
garasoskodik, veszekszik, köhög és ujra veszekszik, aztán, mint az
állat, ledül az alomra és horkol, majd korán reggel fölkel, éppen
csak az arczát meg a kezét mossa meg és ujra elülről kezdi a
tegnapit. Az erkölcs olcsó, silány, formátlan ruhában jár; lompos a
szoknyája, vagy rojtos szélü a nadrágja. Ha férfiruhában jár,
nadrágjának a térde ki van púposodva s nyakkendőjének a kötője
hátul kibúvik a kabátból, ha pedig női ruhában jár… Eh, az
erkölcs!</p>
<p>Mig a bűn!</p>
<p>Megint maga előtt látta a nevető embert, a mint nagy, hatalmas,
egészséges teste úgy nyugodott a Livia <span class=
"pagenum"><a name="Page_41" id="Page_41">-41-</a></span>
karosszékében, mintha trónusban ülne. Eszébe jutott mozdulatainak
önérzetessége, biztonsága, idegesség nélkül való természetessége,
szavának mély nyugalma, tekintetének felsőbbsége, ruházatának
finomsága, egész külsejének egészséget és öntudatosságot sugárzó
ápoltsága.</p>
<p>Juliska bedugta arczát a párnájába és – mérgében sirt. Szégyelte
az erkölcsét.</p>
<p>Juliska nem tudta, hogy az erkölcsnek semmi köze az anyagi
boldoguláshoz. Nem tudta, hogy az erkölcs neki még csak szó, melyet
a fejébe vertek, s hogy az erkölcs valójában olyan virág, mely csak
tudatosságból sarjadhat. Juliska nem tudta, hogy az erkölcs a
világrend egyik megnyilvánulása s ugyanolyan erő, mint az elemi
erők.</p>
<p>– Azért is jó maradok! Azért is jó maradok! – sirt
keserüségében.</p>
<p>Jó, erkölcsös, erényes marad egész életében, az okossága, a jobb
belátása ellenére, azért is! Jó marad, babonából. Jó marad, mert az
anyja is jó, erkölcsös, erényes volt, szegény!</p>
<p>Azért is! Minden kisértéstől meg fogják óvni: vonzódása a
tisztasághoz, és büszkesége, az ő sokszor megsebzett, titkolt, nagy
büszkesége!</p>
<p>(Ha tudta volna, hogy az ő büszkesége még milyen gyönge
vért!)</p>
<p>Valami neszt hallott. Az apja, a másik szobában, már fölkelt és
öltözködik.</p>
<p>Legelőbb mindig az öreg Pető ment el hazulról; félnyolczkor már
ott szokott lenni a hivatalában. De nemsokára a nénjei is
fölkelnek, hogy kávét adhassanak az apjuknak.</p>
<p>Juliska tette magát, mintha aludnék. Tudta, hogy nem fogják
költögetni, mert ma csak tiz órára kell megjelennie a
sziniiskolában. <span class="pagenum"><a name="Page_42" id=
"Page_42">-42-</a></span></p>
<p>Félnyolczkor a két tanitónő is elment hazulról. Mind a kettőnek
nagy utat kellett tennie; az egyiknek Ujpesten, a másiknak Kőbányán
volt az iskolája.</p>
<p>– Juliska, kelj fel!</p>
<p>Össze volt törve, de kiugrott az ágyból, hogy magára zárhassa a
lakás ajtaját.</p>
<p>Már úgysem aludhatik el; nem ébredne fel idejekorán.</p>
<p>A takaritónő csak kilenczkor fog jelentkezni. Legalább szabadon
öltözködhetik.</p>
<p>Előkereste rejtekéből a drága, illatos szappant, a melyet
titokban vásárolt, és sokáig tisztálkodott, mert a kezdetleges
mosdó nem pótolhatta a fürdőszobát.</p>
<p>– Csak azért is jó maradok! – suttogta magában. – Csak azért
is!…</p>
<p>Mire egészen felöltözött, kivül csöngettek. A takaritónő jött
meg.</p>
<hr class="chap" />
<div class="chapter"></div>
<p><span class="pagenum"><a name="Page_43" id=
"Page_43">-43-</a></span></p>
<h2>AZ ÖRDÖG MEGJELENIK.</h2>
<p>Mikor kitudódott, hogy Juliska titokban le szokott szökni az
első emeleten lakó Liviához és hogy ott már többször elbeszélgetett
egy gróffal, a ki ennek a Liviának a pártfogója: az öreg Pető
éktelen haragra gerjedt és egész nap ordítozott. A két tanitónő
alig győzte csitítgatni.</p>
<p>– Beszélj vele csendesebben, kérlek! – rimánkodott az ujpesti
tanítónő. – Hiszen akkor is meghallja, hogyha nem kiabálsz!</p>
<p>– Azt akarod – kérdezte a másik – hogy a szomszédban is hallják,
a mit mondasz?!… Mintha nem tudnád, hogy ezeken a papirfalakon
minden szó áthallik!</p>
<p>De nem lehetett vele bírni és tizedszer is ujra kezdte, a mit
Juliska már könyv nélkül tudott:</p>
<p>– Letöröm a derekadat, letöröm, ha ez még egyszer megtörténik!
Nem megmondtam, hogy ezzel a személylyel az iskolán kivül nem
szabad szóba állanod?! Elég baj, hogy a színiiskolában megtűrik az
ilyen személyeket is, de ott nem én parancsolok; ezen már nem
segíthetek. Hanem az iskola kapuján kivül – alásszolgája! Idekinn
semmi ismeretség; ha köszön <span class="pagenum"><a name="Page_44"
id="Page_44">-44-</a></span> visszaköszönsz és punktum! Nem tűröm
el, hogy együtt járj vele az utczán, hogy együtt jöjjetek fel a
lépcsőn és hogy a folyosóról lekiabálj hozzá; értsd meg: nem –
tű–röm – el! És tessék, a kisasszony suttyomban minduntalan
leszökik ehhez a személyhez! Grófokkal beszélget ott, nem tudom
miféle szemtelen ficsurokkal! De hát azt képzeled, hogy én ezt el
fogom nézni?! Akkor rosszul ismersz, mert én inkább kitekerem a
nyakadat, mint hogy az én beleegyezésemmel rohanj a vesztedbe! Mi
jutott eszedbe?! Hirtelen megőrültél?! Hogy ő unatkozik itthon!
Hja, barátom, a becsület unalmas! De azért az én hajlékomban, az én
odumban – ha annak tartod – nincs helye másnak, csak a becsületnek!
Nem azért nyomorogtam, kinlódtam, vesződtem, nyüglődtem,
verejtékeztem egy életen át, hogy öreg napjaimra a méltán megvetett
emberek közé kerüljek! Hanem azért nyomorogtam, mert becsületben
akartam megőszülni, mert fölemelt fővel akarok járni a világban,
akármilyen szegény ember vagyok! Azt hiszed, nekem nem lett volna
módomban hozzájutni ahhoz a kényelemhez, a mit a becstelenség ad?!
De bizony módomban lett volna! Csak egy kicsit alkudoznom kellett
volna az erkölcscsel, meg a tisztességgel. Egész vagyont lophattam
volna félre magamnak; vannak, a kik lopnak és azért nem csukják be
őket. De nekem nem kellett a nem igaz úton szerzett pénz, pedig egy
nagyon szegény embernek, a ki alig hogy a betevő falatot tudja
megkeresni és a kinek nagy családja van, nem olyan könnyü
rendületlennek maradni, mikor a kisértő azt suttogja: »De hiszen
ezt a pénzt kinálják! Ezt a pénzt erőszakkal dugják be a zsebedbe!
Ezzel a pénzzel senkit se károsítasz meg! Ezért a pénzért nem kell
egyebet tenni, csak azt, a mit úgyis megtennél, mert ez hivatalbeli
kötelességed!« És én mégis <span class="pagenum"><a name="Page_45"
id="Page_45">-45-</a></span> becsületes maradtam, mert nyugodt
lélekkel akarok meghalni, mert tudom, hogy az életben a legfőbb jó:
a tiszta öntudat, a többi mind csak szemét! Benneteket is
tisztességben, becsületben neveltelek; megtettem értetek, a mi
tőlem telt, áldozatok árán is; gondosan taníttattalak benneteket,
kinek mire volt kedve; igyekeztem beoltani a szivetekbe az én
elveimet; anyátoktól is, tőlem is, csak jó példát, csak
tisztességet, becsületet láttatok. Nos hát, cserében azért, a mit
értetek tettem, megkövetelem tőletek, hogy, legalább a míg én élek,
ti is becsületesek maradjatok! Nem azért mondottam le sok
mindenféle apró kényelemről, hogy vénségemre szégyenkeznem kelljen
miattatok! Értetted?</p>
<p>Hogyne értette volna! El tudta volna mondani kezdettől végig, s
a végétől az elejéig, visszafelé.</p>
<p>Most is háromszor vagy négyszer kellett végighallgatnia ezt a
litániát, három- vagy négyféle változatban. Azért, mikor látta,
hogy az apja már eléggé kidühöngte magát s így az ő jelenléte immár
nem okvetetlenül szükséges, kimenekült a konyhába, hogy ne kelljen
hallania az öreg embert, a ki még egyre dúlt-fúlt, s előbb a másik
két lányával zsörtölődött, aztán, magára maradva is, folyton
dörmögött.</p>
<p>A másik két lány bement a konyhán túl levő kis szobába; Juliska
tovább is a konyhában maradt. Egy zsámolyon kuczorgott, s a
nagykendőjébe burkolózva, szomoruan nézett maga elé.</p>
<p>Egyszerre kinyilt a konyhának a folyosóra nyiló ajtaja, s
Juliska azt hitte, hogy elájul.</p>
<p>A gróf állott előtte.</p>
<p>– De kérem!… – tört ki belőle a fölháborodás.</p>
<p>A nevető ember, nem törődve az ugyancsak hűvös fogadtatással,
nyájasan nyujtotta eléje nagy, kövér kezét. <span class=
"pagenum"><a name="Page_46" id="Page_46">-46-</a></span></p>
<p>– A kedves papájával szeretnék beszélni – szólt.</p>
<p>Juliska ijedten mutatott a nagy szoba ajtajára. A gróf
mosolyogva intett neki és bement.</p>
<p>Az ajtónyitogatás neszére a másik két leány is megjelent
amarról. Mind a hárman a kulcslyukhoz rohantak. Mi ez? Mit akarhat
a gróf?</p>
<p>Elég érdekes dolgokat hallottak.</p>
<p>Az öreg Pető, mikor felnézett és látta, hogy ki lép be a
szobájába, rémülten ugrott fel a divánról.</p>
<p>Az államtitkár úr! És ő igy, papucsban!…</p>
<p>– Ezerszer kérek bocsánatot, méltóságos uram, hogy így talál… de
hogyan képzelhettem volna!…</p>
<p>Az államtitkár egy pár szóval megnyugtatta az öreg tisztviselőt
és leült az egyik karosszékbe. Pető minden áron állva akart
maradni, de hosszas kérésre végre ő is leült.</p>
<p>– Édes Pető úr – kezdte az államtitkár – én nem kerülgetem, a
mit mondani akarok. Egy barátnőmnél, a ki itt lakik, ebben a
házban, megismerkedtem az ön kedves leányával, Juliska
kisasszonynyal…</p>
<p>Pető elképpedt. Hogyan?! Az a bizonyos gróf – maga az
államtitkár?! Nem valami szemtelen ficsur, hanem az ő nagyúri
feljebbvalója?!</p>
<p>De nem volt ideje sokáig álmélkodni, mert a mit az államtitkár
mindjárt ezután mondott, az már nem csak meglepte, hanem egy kicsit
meg is riasztotta.</p>
<p>– … És ez a bájos leányka – folytatta a gróf – a legnagyobb
mértékben felkeltette az érdeklődésemet…</p>
<p>– De, méltóságos uram!… – kiáltott fel az öreg Pető, mélységesen
megzavarodva és olyan rémülettel, a minőt eddig még nem ismert.</p>
<p>– … Annyira fölkeltette – folytatta zavartalanul a gróf – hogy
szükségesnek tartom közölni önnel, mik a szándékaim. <span class=
"pagenum"><a name="Page_47" id="Page_47">-47-</a></span></p>
<p>– Bocsánatot kérek, méltóságos uram – pattant fel az öreg Pető –
de én tisztességes ember vagyok!… Szegény ember vagyok, de
tisztességes!… Becsületben őszültem meg, méltóságos uram!… –
hebegte aztán, megrettenve attól a gondolattól, hogy talán
félreértette az államtitkárt.</p>
<p>– Hát azt hiszi, hogy szóba állanék önnel – felelt a gróf – ha
nem tudnám, hogy tisztességes ember?! Akkor nem törődném se önnel,
se a családjával. Maradjon csak nyugodtan, hiszen még nem tudja,
hogy mit akarok mondani. Tudom, hogy ön tisztességes ember; példás,
feddhetetlen életü, a puritánságig becsületes. És kitünő
tisztviselő, maga a szorgalom és a megbizhatóság; szóval
mintaember. De ez csak egy okkal több, hogy tovább is foglalkozzam
ezzel a kérdéssel. Igy önnek is némelyes segítségére lehetek, s ez
ráfér önre, a kit a hivatal nem jutalmazhatott meg eléggé. Most
azonban nem erről van szó. Most arról van szó, hogy az ön leánya
elsőrangu tehetség, a kit halálos vétek volna elhanyagolni. Már
pedig ha ebben a harmadrendü sziniiskolában marad, akkor,
akármilyen fényes a tehetsége, ez a tehetség nem izmosodhatik,
elkallódik, elzüllik. Neki alapos képzettség, kitünő tanítómesterek
kellenek; no meg egy kis világismeret is. A szinésznő ezt,
akármilyen tiszta lény, nem nélkülözheti. Én értek ehhez, mert
nagyon szeretem a művészetet, és már sok kiváló tehetségnek
könnyítettem meg az első lépést, de hisz ez a legnehezebb…
Természetesen akárhányszor rám fogták, hogy ezt nem önzetlenül
tettem. Az emberek oly silányak, hogy föl se teszik, nem hiszik el
az önzetlenséget. De ön, ha egy kissé meggondolja, a mit mondok,
nem fog engem gyanusítani. Mert hiszen, ha rejtett gondolataim
vannak, ha a szándékaim nem tiszták, <span class="pagenum"><a name=
"Page_48" id="Page_48">-48-</a></span> akkor, ugy-e, nem keresem
fel az apát? Ha nem egyenes, nem igaz úton akarok járni, akkor a
leánynyal igyekszem találkozni s nem az apával. Vagy talán nem
igaz?</p>
<p>– Bizonyára méltóságodnak már ez a lépése is megnyugtathatna,
hogyha kétségeim volnának, de belátom… és bocsánatot kérek, hogy az
első pillanatban…</p>
<p>– No lássa. Azt én megengedem, hogy sokkal helyesebb volna, ha
az ilyen fényes tehetségek gyámolítását maga az állam vállalhatná
magára, a mi különben a rosszakaratot és a gyanut szintén nem
hallgattatná el. De ez bajos. Az államnak amúgy is sok a terhe, s
megvallom, hogy ha ez nem is szerepelne, nem szivesen hárítanám az
államra azt a költséget, a melynek a szükségessége személyes
meggyőződésem. Ehhez tulságosan puritán vagyok. Azért csak arról a
módról lehet szó, a melyet felajánlok. És ha ön elfogadja a
támogatásomat, biztosíthatom, hogy meg fog győződni az
önzetlenségemről és sohase jut eszébe a szándékaimat
meggyanusítani. Mindenekelőtt kijelentem, hogy egy pillanatra se
fogom látni a gyermeket olyankor, ha ön nincs jelen.</p>
<p>– Méltóságos uram – dadogott az öreg Pető – megőszültem, de soha
senkitől se fogadtam el egy krajczár ajándékot se.</p>
<p>– Önnek nincs joga lemondani arról, a mi nem önt, hanem a
gyermekét illeti meg, és különösen nincs joga megakadályozni, nem
tudom minő álszeméremből, hogy gyermekének a tehetsége kellően
kifejlődhessék és érvényesülhessen. Helyrehozhatatlan vétket
követne el a gyermeke ellen. Különben a leánya, mihelyt eléri az őt
megillető sikert, legyen nyugodt, mindent meg fog téríteni nekem.
<span class="pagenum"><a name="Page_49" id=
"Page_49">-49-</a></span></p>
<p>Még sokáig beszéltek erről. Az öreg Pető azt az aggodalmát
fejezte ki, hogy rosszra fogják magyarázni ezt a támogatást…
beszélni fognak róla, s ez ártani fog úgy az ő, mint a leánya
jóhirének… és ezt a méltóságos úr maga se akarhatja.</p>
<p>A gróf csak azt felelte erre:</p>
<p>– Senki se fog tudni róla.</p>
<p class="center">*</p>
<p>Mikor az államtitkár elment, az öreg Pető, a kit kétségei nagyon
idegessé tettek, ráförmedt a legnagyobbik lányára:</p>
<p>– Az államtitkár jön hozzám, és ti úgy gondoskodtok rólam, hogy
a legnagyobb rendetlenségben talál!</p>
<p>Az ördög a tűfokon is bebúvik. De az ördögnek a mai világban nem
kell bujkálnia. Olyan ruhát ölt magára, hogy egyszerüen kitárják
előtte az ajtót.</p>
<hr class="chap" />
<div class="chapter"></div>
<p><span class="pagenum"><a name="Page_50" id=
"Page_50">-50-</a></span></p>
<h2>PROTEKCZIÓ.</h2>
<p>Az öreg Pető reggeli hét órakor már fenn volt a minisztériumban.
A számolásait olyankor szerette elvégezni, a míg egyedül lehetett s
a többiek beszélgetése nem zavarta. Egy idő óta szinte üldözte a
szórakozottság s minduntalan belezavarodott a sok összeadásba.</p>
<p>Hét órakor a többiek még aludtak. A granáriumnak csúfolt nagy
szobában az öreg számtiszten kivül csak a szolga foglalatoskodott,
a ki éppen akkor készült el a sepréssel, s miután minden asztalra
egy-egy skatulya gyufát készített, tintát töltögetett a
kalamárisokba.</p>
<p>Az öreg ember vígan látott hozzá a munkájához, s kilencz óráig,
a mikor a legkorábban kelő kolléga megérkezett, vagy kétszáz
számoszloppal végzett. Ekkor másfajta munkát vett elő, mert tudta,
hogy ezután már nem dolgozhatik békén.</p>
<p>A míg csak a kollégái beszélgetnek, még hagyján. Ezek közönbös
dolgokról vitatkoznak; rájok nem figyel. Bánja is ő, ki érdemli meg
az előléptetést és ki nem, kit fognak legközelebb mellőzni, és ki
várhatja joggal, hogy végre-valahára megjavítsák a fizetését?</p>
<p>De tíz óra tájban, mikor megérkezik az ellenőr s éppen az ő
asztala mellett kezd fecsegni azzal a léha <span class=
"pagenum"><a name="Page_51" id="Page_51">-51-</a></span> ficsúrral,
a kit annyira gyűlöl!… Ezek már másfajta dolgokról beszélgetnek, s
ő, akárhogy erőködik, nem birja megállni, hogy oda ne figyeljen…
pedig mindennap fölteszi magában, hogy másra fog gondolni!</p>
<p>Az öreg Pető íróasztala éppen a kályha mellett állott. És
Kajetán Incze, az ellenőr, mielőtt rá tudta szánni magát, hogy
hozzáfogjon a munkájához, néha egy óra hosszat is ott álldogált a
kályhánál, a kezét-lábát melengetve. Ekközben, hogy az unalmát
elűzze, Blitz Árpáddal szokott beszélgetni mindenféle, nem
hivatalos dologról. Ez a Blitz Árpád vagyonos fiu s a minisztérium
legfiatalabb gyakornoka volt, a kinek most, ideiglenesen, azért
kellett a számtanácsos osztályában őgyelegnie, hogy egészében
megismerhesse az ügykezelést.</p>
<p>Se az ellenőr, se Blitz Árpád nem sokat törődtek a mellettük
körmölgető emberrel, – legalább úgy tettek, mintha meg se látnák, –
hanem azért a beszélgetésük már előre izgatta és végül mindennap
megboszantotta az öreg Petőt. A legtöbbször annyira kiverték a
sodrából, hogy nem tudott tovább dolgozni, s míg amazok abba nem
hagyták a fecsegést, csak színlelte a munkát, összefüggés és
értelem nélkül való szavakat, mondatokat firkálva a külön e czélra
szánt papirra.</p>
<p>Ma különösen érdekes dolgokat kellett lenyelnie.</p>
<p>Blitz Árpád elbeszélte az ellenőrnek, hogy micsoda kalandja volt
egy sziniiskolás kisasszonynyal. A kisasszony nem kapott tőle olyan
nagy jutalmat, a minőt várt, s azért meg akarta őt lopni. Ez a kis
történet mindenféle általánosításhoz vezette a beszélgetőket, s
vagy félóráig tartó moralizálás során az ellenőr hosszasan
bizonyítgatta, hogy azok a nők, a kik a szinipályára lépnek, nem
őrizhetik meg a tisztességüket. A mibe végül Blitz Árpád is
belenyugodott. <span class="pagenum"><a name="Page_52" id=
"Page_52">-52-</a></span></p>
<p>Az öreg Pető nagyon szeretett volna rájok kiáltani. De hát mit
mondjon nekik?! Hogy igenis ezen a pályán vannak tisztességes nők
is?! Hogy az ő leánya is sziniiskolai növendék és az ő leánya
tisztességes leány?! Hogy ezt az urak is tudják, és már csak ezért
is gyalázatos dolog, ha ő előtte ilyeneket beszélnek?! Vitatkozásba
elegyedjék velök – a leánya tisztességéről?! És mi eredménye
lehetne ennek a vitának? Semmi haszna, csak az az eredménye, hogy
összeveszne az ellenőrrel, a ki éppen százféle módon töltheti ki
rajta a boszuját!</p>
<p>Aztán a fizetés-javítás sokat tárgyalt kérdésére tértek át.
Blitz Árpád kijelentette, hogy olyan basát, mint az ő
államtitkárjuk, még nem látott a világ. A míg ezt a kedves grófot a
politika ki nem buktatja a minisztériumból: csakis olyan
tisztviselő mehet előre, a kinek a felesége vagy a leánya holmi
apró szívességeket tett a gróf úrnak. Megjósolta, hogy
előléptetésben vagy fizetésjavításban legközelebb egyes-egyedül
olyanok fognak részesülni, a kiknek a folyamodását női ajkak
tolmácsolják, vagy a kik abban a szerencsés helyzetben vannak, hogy
a feleségüket vagy a leányukat már korábban bemutathatták az
államtitkár úrnak.</p>
<p>Vagy tíz perczig forgatta a kést a vén Pető szívében.</p>
<p>Az öreg számtisztnek minden erejére szüksége volt, hogy közbe ne
ordítson. De eszébe jutott, hogy: ha meg talál szólalni, csak annál
rosszabb… hogy holnap mindenki erről beszélne… hogy ha botrányt
csap, ez lehetetlenné teheti a hivatalában: hát elnyelte ezt is, és
hallgatott.</p>
<p>Pedig szinte bizonyos, hogy legközelebb őt is részesíteni fogják
egy kis fizetés-javításban. Öt éve már, hogy semmit se kapott;
régen rajta volna a sor; s az államtitkár, a ki jóakarattal van
iránta, nem <span class="pagenum"><a name="Page_53" id=
"Page_53">-53-</a></span> fogja őt mellőzni, mint az elődje tette,
olyan igazságtalanul!</p>
<p>És ha megkapja azt a rég várt száz forintnyi fizetésjavítást:
hát ő róla is ilyeneket fognak mondani?!</p>
<p>Vajjon nem czéloztak-e éppen ő rá?! Vajjon nem tudódott-e ki,
hogy az államtitkár úr, tisztára azért, mert nagyon érdeklődik a
művészetek iránt s mert nem nézhette, hogy egy ritka, fényes
tehetség elkallódjék, a maga zsebéből fizeti azt a tanítómestert, a
ki a kis Pető Juliskának magánórákat ad?! A gróf azt igérte, hogy
senki se fog erről tudni. S a gróf egyebekben is állotta a szavát.
Juliskát nem is látta azóta. Olyankor, ha a barátnőjét
meglátogatja, Juliska soha sincs lenn ennél a barátnőnél; Juliska
azóta be se tette a lábát Liviához. A grófot pedig még az utczán
se, messziről se látta. Juliska maga mondta. És Juliska nem tud
hazudni.</p>
<p>Persze, mégis megtudhatták a dolgot mások is, mert meglehet,
hogy a tanítómesternek, a gróf világos kikötése ellenére, eljárt a
szája. Miért is egyezett bele ebbe a támogatásba? Akármilyen
nemeslelkü és önzetlen a gróf: soha se helyes dolog az, a minek
titokban kell maradnia. De hát visszautasíthatta-e az ajánlatot? A
grófot már az ő vonakodása, aggodalma, gyanakodása is sértette;
megboszanthatta-e ezt a derék, nagylelkü embert, a ki olyan
kivételes jóakaratot tanusított iránta, s magára haragíthatta-e a
feljebbvalóját, a hivatal fejét, a kitől az előmenetele függ, s a
kinek csak egy szavába kerül és örökre elvesztheti ezt a kis
hivatalt, a mely legalább a száraz kenyeret biztosítja nekik?!…</p>
<p>Gondolatai egyre messzibbre kalandoztak.</p>
<p>Ó, miért is egyezett bele, hogy Juliska a sziniiskolába járjon!
<span class="pagenum"><a name="Page_54" id=
"Page_54">-54-</a></span></p>
<p>Folyton a fülében csengtek öreg sógorasszonyának kegyetlen
szavai:</p>
<p>– Pető, Pető, egész életedben derék ember voltál!… hogyan
adhattad hát a leányodat a sziniiskolába?!…</p>
<p>S ha így beszél a rokon, csoda-e, ha az idegenek még kevésbbé
kimélik?!</p>
<p>Amazok már régóta elhallgattak, de még folyvást képtelen volt
dolgozni, olyannyira felháborította, a mit hallott.</p>
<p>Ki akarta verni a fejéből az egészet.</p>
<p>– Ezek beszélnek, ezek?! – epéskedett magában. – Jobb volna, ha
a maguk háza előtt sepernének! Ez az úr akarja megállapítani, hogy
melyik nő tisztességes és melyik nem az, a kinek a felesége
ugyancsak beszéltet magáról?!… Vajjon tudja-e ez az úr, hogy mit
suttognak az ő feleségéről nemcsak a tisztviselők, hanem már a
szolgák is?! Hogy ő nagysága nem azért vesz drága ruhát, drága
kalapot és ékszereket, mintha ez mind kifutná az ellenőri
fizetésből, hanem mert ő nagysága maga szerzi meg magának, a mire
szüksége van, és pedig olyan módon, a mely se neki, se a férjének
nem válik díszére?! Ha Kajetán úr ezt nem tudja: hát érdeklődjék
egy kicsit jobban a házatája iránt!… és ha tudja, akkor ne
beszéljen tisztességről! Vagy ez a másik! Nagyszerü! Ez beszél
erkölcsről, ez, a ki csak hitványságokkal tud dicsekedni, ez, a
kinek az ingatlanai között van egy nyilvános ház is, ez, a kinek a
kényelmét az biztosítja, hogy a nyomorult teremtéseknek háromszor
annyi lakásbért kell fizetniök, mint a mennyit a tisztességes lakó
fizetne?! Ez beszél erkölcsről, ez?!…</p>
<p>Hanem azért mégis folyton hallotta, a mit az imént a kályha
mellett beszéltek.</p>
<p>Hiába olvasta el ujra meg ujra a kezében lévő <span class=
"pagenum"><a name="Page_55" id="Page_55">-55-</a></span> iratot,
nem értette… és hiába fogott hozzá harmadszor, negyedszer,
figyelmét nem tudta lekötni az elintézni való. Tovább is színlelnie
kellett a munkálkodást; nem tudott másra gondolni, csak arra, a mi
oly kegyetlenül izgatta.</p>
<p>És egyszerre egy rettentő kétsége támadt.</p>
<p>Hátha őt csak bolonddá teszik?!</p>
<p>Nem, az nem lehet. Juliska nem álnok. Juliska képtelen hazudni.
Ha valaha megtévedne, csak szerelemből tévedhetne meg, és még ezt
is megvallaná szegény öreg apjának!</p>
<p>Nem, nem, ez lehetetlen. Ha a gróf megszegné a szavát, ezt ő
azonnal megtudná Juliskától, a ki hallani se akart az önzetlen
támogatásról. Eh, ostobaság! Ha a gróf rosszban töri a fejét, a
titkolózáson kezdi és nem jelentkezik az apánál, a kit tisztességes
embernek ismer!</p>
<p>Elűzte magától a rémképet, de nem vidámodott fel. És hasztalan
tért vissza a számoszlopokhoz, az összeadást mindig elülről kellett
kezdenie.</p>
<p>Észre se vette, hogy már tizenkét óra. Csak akkor ocsudott fel,
mikor egy szolga állott meg az íróasztala előtt. A szolga azt
jelentette, hogy az államtitkár úr hivatja.</p>
<p>Azt hitte, hogy a guta üti meg. Elszédült és alig tudott a
lábára állani. Ha ez a fizetés-javítás – talán bele fog halni.</p>
<p>Valahogyan mégis csak letámolygott az első emeletre.</p>
<p>Mindjárt bebocsátották. A gróf leültette és így szólt hozzá:</p>
<p>– Kedves Pető úr, egy igen kellemetlen dolgot kell közölnöm
önnel. Minden jó szándékom ellenére kiszivárgott a híre annak, a
mit ön is tud s a mivel <span class="pagenum"><a name="Page_56" id=
"Page_56">-56-</a></span> én csak jót akartam. Sajnos, az
indiszkréczió keresztül húzta a számításomat, s nekem most, a
helyett, hogy a jó szándékommal javára lehettem volna, akaratlanul
is ártanom kell önnek. De ön derék ember és meg fog engem érteni.
Szóval, ne csodálkozzék rajta, ha majd hivatalosan is megtudja,
hogy ön kimaradt azok sorából, a kik előléptetésben vagy
fizetésjavításban részesültek. Ön régen megszolgált már egy kis
fizetésjavítást s most önre is rákerült volna a sor… megvallom, ön
volt az egyetlen, a kit valósággal mellőznöm kellett. És mégse
járhattam el másképpen, mert az ismert körülmények között mind a
kettőnket kompromittált volna, ha ön bárminő előnyben részesül.
Rajta leszek, hogy annak idején kártalanítsam önt, s addig is
remélem, hogy méltányolni fogja az okaimat.</p>
<p>Az öreg Pető boldogságában majdnem kezet csókolt a grófnak.</p>
<p>– Mégis jó – szólt magában, mialatt felballagott a harmadik
emeletre – ha az embernek egy kis protekcziója van! Ha nincs
protekczióm, most erkölcsi halott vagyok… míg így fölemelt fővel
jelenhetek meg az emberek között!</p>
<hr class="chap" />
<div class="chapter"></div>
<p><span class="pagenum"><a name="Page_57" id=
"Page_57">-57-</a></span></p>
<h2>SZERELEM.</h2>
<p>– Úgy veszem észre, már nagyon szeretnél kilökni.</p>
<p>– Látod, milyen képzelődő vagy! Tőlem maradhatsz, a meddig
akarsz.</p>
<p>– Szépen esdekelsz, hogy maradjak!</p>
<p>Tibor felelet helyett nagyot nyujtózott. Az ottománján feküdt,
mely olyan széles volt, mint egy csatamező. Az asszony egy japáni
ládán ült, melyben Tibor a hangjegyeit tartotta. Mind a ketten
czigarettáztak.</p>
<p>– Megmondjam, – kezdte ujra az asszony – miért vagy ma egészen a
durvaságig udvariatlan?!… miért szeretnél szabadulni tőlem minden
áron?!… miért vagy a szokottnál is kiméletlenebb, ennyire
türelmetlen, ennyire kocsis?!… Mert egy asszonyt vársz!</p>
<p>– Ez nem rossz! – nevetett Tibor. – Egy napra két fejezet
szerelmi regény!… egy elég tartalmas fejezet után mindjárt a
másik!… Van eszemben!… Nem, édesem, nem. Köszönöm a bókot, de
akármilyen tapasztalatlan vagy, annyit tudsz, hogy a mai világban
ez már nem divat! Az ilyesmit csak olvassuk: Ovidius
Metamorfózisaiban vagy a tizennyolczadik századbeli regényekben.
Igen, a mikor még istenek és félistenek jártak a földön!… vagy
legalább is abbék, a kiknek nem volt egyéb dolguk!… De ma már!…
Nem, <span class="pagenum"><a name="Page_58" id=
"Page_58">-58-</a></span> Ilike, ma már nincsenek ilyen leventék.
Ez a faj végképpen kiveszett a világból, mint az ichthyosaurus vagy
a mammuth.</p>
<p>Az asszony messzire fujta el maga elől a füstöt.</p>
<p>– Eh, – szólt aztán – egy huszonnégy éves ember kész minden
alávalóságra!…</p>
<p>– Ne tettesd magadat olyan naivnak! Nem a lehetőségről van szó,
hanem arról, hogy ma már a huszonnégy éves embereknek is van
magukhoz való eszük és gondozzák magukat, mert nem akarnak negyven
éves korukban rokkantak lenni. Ma a fiatalok is mind úgy
gondolkoznak, mint én… és ha egy reggel eljönnél velem a hidegvizes
intézetembe, vagy egyszer, akár szerdán, akár szombaton délután,
elkisérnél Pardubitz mesterhez, a kinél a svéd gimnasztika, a
masszázs és a villamosság csodáit élvezem: ott találnád Budapest
összes Jung Siegfriedjeit, Romeóit, Leandereit és Abailardjait!</p>
<p>– Szegények! Ennyire el vagytok nyűve, ilyen fiatalon?!</p>
<p>– Nem, ez csak profilaxis. Vagy igaz, te nem tudsz görögül!…
különben én se tudok!… Tehát: csak előrevigyázat, óvatosság. Vagy
mondjuk: okos váltógazdaság. Vagy igaz, te nem tudsz
közgazdaságot!… különben én se tudok!… Tehát: egyszer az élvezet,
másszor a bölcs gondoskodás, hogy a szervezet kiheverhesse, a mit
elveszített. Szép, szép a fiatalság!… De mit tudjuk, hogy mi rejlik
bennünk?! Mit tudjuk, hogy őseink mennyit pazaroltak el
szervezetünk vagyonából?! Az ember nem bizik az öregekben és
ellenőrzi magát!</p>
<p>– Ha nem ismernélek, azt kellene képzelnem, hogy valami múmia
beszél. De engem nem csapsz be! A fásultat és a göthöst játszod,
hogy megnyugtass és hamarosan lerázhass a nyakadról! <span class=
"pagenum"><a name="Page_59" id="Page_59">-59-</a></span></p>
<p>– Kérlek, én egy szóval se küldelek. Te mondtad, hogy otthon
várnak, nem tudom, mikor. Ez az idő ugyan már régen elmult, de
ismétlem, tőlem addig maradhatsz, a meddig akarsz.</p>
<p>– És ha itt maradnék késő estig?</p>
<p>– Biztosítlak, hogy ezzel engem nem ejtesz zavarba. Nekem semmi
dolgom.</p>
<p>– Mondd el őszintén, mit csinálsz estig, ha most magadra
hagylak?!</p>
<p>– Elmondhatom, nincs semmi titkolni valóm. Először is alszom
egyet. Én, édesem, a kellemes izgalmak után, ha csak lehet, aludni
szoktam. Ebben annyira óvatos vagyok, hogy minden filharmonikus
hangverseny után azonnal lefekszem. Ha az ember rendszeresen,
következetesen pihenést ad a gerinczoszlopának, a mikor a belátás
ezt megkivánja, húsz évvel tovább marad fiatal, mint más…</p>
<p>– Ne folytasd ebből a tenorból, mert lelkifurdalásaim támadnak!
– vágott közbe az asszony. (Azt hitte, valami véres gúnyt
mond.)</p>
<p>– Megint kocsisnak fogsz mondani, – felelt Tibor, változatlanul
kedves hangon – de kifúrja az oldalamat az az igazság, hogy: e
felől nyugton alhatsz! Ha te nem, akkor más. A szerelem szükség,
Ilike.</p>
<p>– Nagy tisztesség rám nézve!</p>
<p>– Ugyan, kérlek, azon már túl vagyunk, hogy bolondítsuk
egymást!</p>
<p>– Úgy látszik, már majdnem mindenen túl vagyunk!… De folytasd.
Hadd hallom, mit csinálsz egész nap. Azt hiszem, mostantól nem
alszol holnap reggelig. Ennyit csak nem kivánnak az idegeid?!</p>
<p>– Nem. Öt és hat óra között eljön az apám. Ha elvégzi a dolgát
az irodájában, rendesen feljön hozzám és megkérdezi, hogy nem
viszem-e el magammal <span class="pagenum"><a name="Page_60" id=
"Page_60">-60-</a></span> vacsorálni. Ha addig itt maradsz, majd
bemutatom. Ne félj tőle; maga a diskréczió.</p>
<p>– Köszönöm, nem akarok betolakodni a családodba.</p>
<p>– Nincs igazad. Az én apám nem valami drámai apa. Igen kellemes
ember. Nagy élvezet-vadász; hihetetlenül szereti a nőket. Meglehet,
ma is többet ér, mint én. Egyetlen egy ősz hajszála sincs és a haja
olyan tömött, mint az enyém. Különben még fiatal ember Huszonhárom
éves korában házasodott meg, a mit igen jó néven veszek tőle. De
még jobb néven veszem, tőle azt, hogy sietett szép vagyont
harácsolni össze. Egy perczet se mulasztott el, a mikor pénzt
szerezhetett, s míg a többi építész tönkre ment, ő gyönyörüen
megtollasodott. Így aztán lehetővé tette, hogy nekem ne kellessen a
pénzszerzéssel piszkolódnom, hanem kedvem szerint a művészetnek
élhessek. Nagyon derék ember, mondom. Még most is nyakrafőre gyüjti
a pénzt; és ez a legszebb, a mit egy apa tehet. Még hozzá, neki
magának semmi igénye. Virzsiniát szi és szódás bort iszik; csak a
nőkre költ. Azokra se sokat, mert piszkosan fösvény a nőkkel
szemben. Szóval: egy ideál! Csak egyetlen egy rossz tulajdonsága
van, de ebben aztán igazán ordináré. Elég izléstelen pályázni
azokra a hölgyekre, a kik valaha az én kedveseim voltak. És azzal
gyanusítom, hogy takarékosságból leskelődik körülöttem, a mint hogy
vannak, a kik a jó ruhákat olcsón akarják megszerezni és azért
megvárják azokat az öltözeteket, a melyekre a legelső gavallérok
nem reflektálnak többé.</p>
<p>– Csinos legények vagytok mind a ketten!… És be akarsz mutatni
ennek a gyöngéd apának?!… Nagyon megtisztelsz!</p>
<p>– Kérlek, ne érts félre! Mindenekelőtt, én nem foglalkozom
effélével!… És másodszor én nem ajánlottam, <span class=
"pagenum"><a name="Page_61" id="Page_61">-61-</a></span> hogy
ismerkedjél meg vele. Csak azt mondtam, hogy ha véletlenül még itt
vagy akkor, a mikor eljön, ez ne feszélyezzen, mert legfeljebb nem
fogsz unatkozni. Őszinteségi rohamom van, ennyi az egész. De ha
kivánod, el is küldhetem az öreget. Megmondom neki, hogy diszkrét
látogatásom van és elkotródik.</p>
<p>– Ó, kérlek, én ne zavarjalak!… De halljuk a további
őszinteséget!… Tehát azután elméssz vacsorálni az öreg
csibészszel?!…</p>
<p>– Nem, nem megyek el vele. Már nagyon unom az öreget. Alig
várom, hogy az anyám hazajöjjön. Elég az hozzá, egy kicsit
elbeszélgetek vele, aztán hazaexpediálom. Biztosítalak, hogy nem
fog elcsábítani semmiféle veszedelmes helyre. Mindenesetre itthon
maradok, mert félhétre iderendeltem a Verdit.</p>
<p>– Kit?</p>
<p>– A Verdit. Egy éhenkórász karmestert, a ki a dolgozótársam.</p>
<p>– Megint valami szamár operettet irsz?</p>
<p>– Nem, ezuttal egy szamár operát irok.</p>
<p>– És miután alkottál?</p>
<p>– Miután alkottam, mogosztom az éhes Verdivel a vacsorámat… ezt
a házban lévő korcsmából hozatom fel, ha mindent tudni akarsz… adok
Verdinek tiz forintot, kilököm, és féltizkor lefekszem. Ma nincs
tovább, mert reggel a hidegvizes intézetbe megyek…</p>
<p>Az asszony fölkelt a ládáról s egy darabig le s fel járt a
szobában.</p>
<p>– Min gondolkozol? – kérdezte Tibor.</p>
<p>– Azon gondolkozom, hogy milyen másképpen beszélsz velem most,
mint azelőtt!… Hiszen tudod, mikor?!…</p>
<p>– Csacsi! Csak nem beszélhetek veled most is csillagokról és
rózsákról?!… <span class="pagenum"><a name="Page_62" id=
"Page_62">-62-</a></span></p>
<p>Az asszony megállott és szemébe nézett a heverő fiatal
embernek.</p>
<p>– És miért nem?!… Most már nincsenek többé rózsák és
csillagok?!</p>
<p>– Eh, ne nevettesd ki magadat!</p>
<p>– Nem tudom, mi volna ebben nevetséges?!… Én szerelemből lettem
a tied. Olyan érthetetlen, ha tovább is a szerelem szavai után
áhitozom?!… Olyan érthetetlen, ha utálom ezt a czinikus
beszédet?!</p>
<p>– Ugyan, kérlek!… Ne kezdj egyszerre affektálni, hiszen te okos
asszony vagy!</p>
<p>– És az okosság kizárja a gyöngédséget?</p>
<p>– Az okosság kizárja azt, hogy mi még most is bolondítani
akarjuk egymást.</p>
<p>– Tehát az, a mit annak idején… valaha régen beszéltél… az mind
hazugság volt?</p>
<p>– Ha úgy akarod. Ne játszd a havasi ibolyát; ez rosszul áll
neked. Te azt nagyon jól tudod, hogy a szerelmeskedésnek megvan a
maga frazeológiája, s ez egészen más előbb, mint utóbb. Persze,
hogy előbb az ember összevissza beszél minden szamárságot. Ezek a
szerelem konvenczionális örök hazugságai. A szerelmeskedés, a
kezdődő szerelmeskedés ősi nyelve. A férfi is, a nő is egészen
másra gondol… Valójában, alattomban, lelkük mélyén igen jól tudják,
hogy egészen másról van szó… Mind a ketten csak erre a másra
gondolnak, a míg egyebet beszélnek… de mind a ketten a
szerelmeskedés ősi nyelvén szólnak… mert ez az elfogadott szokás, a
taposott ut, az illedelmességnek századok által szentesitett
képmutatása… a szerelmeskedés ősi nyelvén szólnak, hogy minden
kétséget kizáróan, jól megértessék magukat, hogy tudtára adják
egymásnak, mennyire türelmetlenül várják azt, a miről nem
beszélnek. <span class="pagenum"><a name="Page_63" id=
"Page_63">-63-</a></span></p>
<p>– Csakhogy én, kedves barátom, én komolyan gondoltam azt, a mit
beszéltem!… Én nem gondoltam semmi másra… vagy ha egy-egy
pillanatra gondoltam rá, a mikor kényszeritettél, hogy erre is
gondoljak… akkor úgy gondolkoztam, hogy ez csak szennyes
hozzátartozója annak, a mi után a lelkem sóvárgott… És azt hittem,
arról ábrándoztam, hogy te is úgy szeretsz engem, mint a hogy én
téged… Most kiderül, hogy ez nem igaz. Kiderül, hogy belőled csak a
konvenczionális, önző képmutatás szólt. Szóval, te engem
megcsaltál.</p>
<p>– Nem csaltalak meg, csak megcsalódtál – vitatkozott Tibor. – És
erről én nem tehetek… Az asszonyok nagy sokasága ezzel tökéletesen
úgy van, a hogy én… ez a nagy sokaság nem hibáztat engem azért…
mondhatom: egyáltalán nem szokott hibáztatni azért, hogy így járok
el… mint más, mint mindenki… Így mind a két félre nézve
kellemesebb. Arról én nem tehetek, édesem, hogy te valami extrát
akartál; nem tehetek róla, hogy te egy kissé különös teremtése vagy
a jóistennek! Ha te komolyan gondoltad azt, a mit beszéltél, ez
igen szép… de bocsáss meg, akkor te egy kissé ostoba voltál! Mert
nincs semmi extra. Ha te fellengős, képzelgő vagy, ha te ábrándokat
szőttél, az a te dolgod, a te hibád és a te bajod! Arról, hogy te
megcsaltad magadat, én nem tehetek. Én csak azt tettem, a mit más…
a mit az én helyemben mindenki megtenne… Ez a férfi és a nő örök
harcza, Ilike!… Jaj annak, a ki a másik hadviselő fél fölötte
egyszerü, századok óta ismeretes furfangjának beugrik!… de ez nem a
másik hadviselő fél hibája, ez csak a saját gyámoltalanságunk!… Nem
okolhatunk érte mást, csak a természet és az egész világ
berendezkedését, vagy még inkább a tulajdon oktalanságunkat, a
tulajdon naivságunkat!… <span class="pagenum"><a name="Page_64" id=
"Page_64">-64-</a></span></p>
<p>Az asszony sokáig nem szólt. Folytatta sétáját a szobában. A
másik czigarettázott és unatkozott.</p>
<p>– Akármilyen naiv és együgyü vagyok, – szólalt meg végre az
asszony s egy perczre megállt az ottomán lábánál – annyit meg tudok
érteni, annyit látok, hogy meguntál és le akarsz rázni a nyakadról.
Légy nyugodt, sikerülni fog.</p>
<p>Tibor olyan mozdulatot tett, mely elárulta a
türelmetlenségét.</p>
<p>– Ne ostobáskodjál! – vágott az asszony szavába. – Nincsen mért
veszekednünk. Mert fáradt vagyok és nincs kedvem udvarolni?! Eh, ne
légy olyan gyerek!… ezt meg lehet érteni. Röviden csak annyit
mondok neked, hogy nem untalak meg, hogy most is a képzelhető
legkellemesebb kedvesnek talállak!… a legideálisabb kedvesnek!… és
kérlek, ne zsörtölődjél!… ne zaklass olyan szóvitával, a melynek
semmi értelme!…</p>
<p>– Az előbb neked volt őszinteségi rohamod, most nekem van ilyen
rohamom – folytatta az asszony. – Én meghallgattalak; hallgass meg
te is.</p>
<p>– Kérlek.</p>
<p>– Én téged szerettelek. Eddig a negyedóráig szerettelek. Igazán,
alaposan; annyira, hogy komolyan vettem a szerelmeskedés összes
hazugságait. Most már nem szeretlek. Utállak.</p>
<p>– Jól van; holnap majd megint szeretni fogsz. Ha az ember
annyira belemászott ebbe, a hogyan mondod, az nem múlik el ilyen
hamar! Holnapra lecsillapulsz. Megjön a jókedved, megjön a
negyedórád, és majd kibékülünk. Engem a szavak nem zavarnak; a
szavak elillannak s a vágy megmarad. Ha jobbkedvü léssz, csak gyere
el: én tárt karral fogadlak.</p>
<p>– Nem jövök el többet; most beszélünk utóljára. És azért
elmondok mindent, a mit tudtodra akarok adni.</p>
<p>Tibor nevetett. <span class="pagenum"><a name="Page_65" id=
"Page_65">-65-</a></span></p>
<p>– Ez végrendelet? – kérdezte.</p>
<p>– Nem. Csak egy utolsó őszinteség. Mindig őszinte voltam hozzád,
végig az maradok. Hogy, a mit most mondok, nem mondtam előbb, az
természetes. Magam is csak most tudtam meg.</p>
<p>– Ah, ah?! Mit fogok hallani?</p>
<p>– Semmi különöset. Csak azt akarom tudtodra adni, hogy
akármennyire szerettelek bolond fővel, ostobán, akármennyit
hazudoztál össze és akármennyire megnyerő tudsz lenni, a mikor
szinészkedel: soha se lettem volna a tied, a nélkül a képzelődés
nélkül, a melyet annyira lenézel. Ha a tied lettem, azoknak az
ábrándoknak köszönheted, a melyeket kinevetsz. Én bűnt követtem el,
az igaz, s azért meg lehet érteni, ha nem igen tudsz
megkülönböztetni a többi kedvesedtől; de én csak ma tudtam meg,
hogy bűnt követtem el.</p>
<p>– Ugyan?</p>
<p>– Nagyobb bűnt követtem el, mint képzeled. A férjem…</p>
<p>– Figyelmeztetlek, hogy nem én említem őt először. Mindig
letorkoltál, ha olyan bátor voltam és megemlékeztem róla, hogy
férjed is van. Egyszer azt találtam kérdezni, hogy: mi a
foglalkozása? és úgy emlékszem, akkor is el akartál válni tőlem
örökre. Azóta azt képzeltem, hogy nemcsak a személye szent és
sérthetetlen, hanem a neve is kimondhatatlan, mint a Jáhvéé.
Emlékeztetlek tehát, hogy nem én hoztam szóba. Vagy netalán
elhatároztad, hogy utóljára mégis csak kielégíted a
kiváncsiságomat?… hogy búcsúzóra mégis csak egészen bemutatkozol?…
és megvallod, hogy mi a foglalkozása?!…</p>
<p>– Mi közöd hozzá?!</p>
<p>– Eredeti vagy te, Ilike! Mintha szégyelnéd a foglalkozását! De,
kérlek, hivatalnoknak lenni nem szégyen! <span class=
"pagenum"><a name="Page_66" id="Page_66">-66-</a></span> A mint
láthatod: tájékozódtam másutt és tudom, hogy igen jóravaló
ember…</p>
<p>– Akármi, semmi közöd hozzá! Akármi… most nem erről van szó.
Csak arról, hogy a férjem imád engem. Sejtelme sincs róla, hová
jutottam… és ma is úgy szeret, mint a mikor a felesége lettem. Az,
az nem beszél velem ilyen kocsis módra, mint te!… Az, az nem töri
folyton a fejét, hogy miképen szabadulhatna meg tőlem!… Azt más
fából faragták, mint téged!</p>
<p>Tibor szeretett volna közbeszólni. Az lebegett a száján:</p>
<p>– Ha olyan jeles gyerek, meg kellett volna becsülnöd. De ez egy
kicsit későn jut eszedbe, mi?</p>
<p>Hanem elnyelte az észrevételét.</p>
<p>– Csak hadd szavalja ki magát! – gondolta.</p>
<p>Az asszony nem is hagyta abba.</p>
<p>– És most olyant mondok el, – folytatta – a mi meg fog lepni…
mert az effélét még a nálam rosszabbak se mondják el soha senkinek…
eléggé szégyenkezem is, hogy ilyenekről kell beszélnem veled… de
megérdemeltem, rászolgáltam, hogy ezeket el kelljen mondanom neked…
ez az én vezeklésem…</p>
<p>– Roppant kiváncsivá tettél!… De hát mi az?</p>
<p>– Ó, nem valami afféle, a mi téged különösen érdekelne! Csak
engem érdekel, de engem aztán annál inkább.</p>
<p>– Rébuszokat adsz fel nekem?</p>
<p>– Nem… különben ne félj, nem gyötröm sokáig az idegeidet. Csak
azt akarom elmondani, hogy mi történt velem.</p>
<p>– A mi mással.</p>
<p>– Nem; azt hiszem, az én esetem nem olyan mindennapi. Hát
hallgass meg és ne szakíts félbe minduntalan. Mondom, hogy a férjem
imád. Ennek az embernek nem kell mindennap más szerető; beéri
velem; neki én vagyok a legszebb asszony a világon. <span class=
"pagenum"><a name="Page_67" id="Page_67">-67-</a></span> Azt fogod
mondani: persze, neki nem volt dolga annyi asszonynyal, mint neked…
nem látott annyi asszonyi állatot, mint te… nincs akkora
összehasonlítása… nem olyan válogatós, nem olyan finnyás, mint te…
nem olyan elkényeztetett és nem olyan műértő… Meglehet. Sőt
valószinü. De elég az hozzá: neki én vagyok a legszebb asszony,
talán: <i>az</i> asszony!… mert meglehet, sőt majdnem bizonyos
vagyok benne, hogy nem csal meg soha… és az egészen bizonyos, hogy
változatlanul szeret… hogy imád engem.</p>
<p>– Ez már valami.</p>
<p>– Igen, ez már valami. És meg kellett volna becsülnöm a
férjemet. Meg kellett volna becsülnöm annyival inkább, mert nincs
semmi mentségem. Még az a mentségem sincs, mintha nem éreztem volna
iránta elég hajlandóságot. Nem olyan nyalka levente, mint te, nem
olyan illatos, nem él olyan finom életet… de nem öreg vagy beteg
ember… nem olyan, a kinek visszataszító hibái volnának… rendes és
csinos ember, a kit megirigyelhetnének tőlem… és mindenekfelett van
egy jótulajdonsága, a mi az én szememben sokat ér, az, hogy: igazán
szeret… Ha imád, nem olyan óvatosan imád, mint a hogy te imádod a
kedveseidet… nem olyan előrelátó, nem olyan lelkes barátja a svéd
gimnasztikának, a villamozásnak és hidegvíz-kúrának, mint te…
szóval fel tudta ébreszteni a hajlandóságomot.</p>
<p>– Hm!… Akkor, lelkem, te igazán menthetetlen vagy és
megérdemled, ha rossz vásárt csináltál! – gúnyolódott Tibor, a kit
az utolsó szavak egy kissé boszantottak.</p>
<p>– Az egyetlen mentségem az, hogy: nem tudtam eléggé szeretni.
Pedig vonzalomból, szeretetből mentem hozzá… de a képzelődésem
megbabonázott. A fejembe <span class="pagenum"><a name="Page_68"
id="Page_68">-68-</a></span> vettem, hogy: nem méltó hozzám. Miért?
Mert nem olyan előkelő, mint a milyen előkelőségről én álmodoztam;
mert nem olyan nagy szellem, nem művész, nem zseni, mint te; mert
egyszerü és jó ember, a ki nem csupa fellépés és csupa vakító
külsőség; mert a házasélet egyformasága és a külső világ
változatossága megtévesztik a szemünket: a férjnek csak a hibáit
látjuk tisztán, a jótulajdonságait megszokjuk és észre se vesszük,
mint a levegőt… a hozzád hasonló urfiak pedig egyelőre a
szemkápráztató tulajdonságaikkal tüntetnek előttünk s egyelőre nem
emlegetik azt, hogy ők voltaképpen svédek; talán még az is, hogy
annyira imád, azt a hitet keltette bennem, hogy: igen, őt velem
nagy szerencse érte… talán még ez is megerősített abban a
képzelődésemben, hogy én tulajdonképpen királynénak születtem, hogy
a férjem nem méltó hozzám s hogy valójában csak mezalianszot
kötöttem vele… Ez az őrültség már régóta erjedt bennem. Azért, a
mikor elcsavartad a fejemet, a mikor elhitetted velem, hogy
szeretsz, s hogy én is szeretlek, azt képzeltem, hogy nem követek
el bűnt, ha a tied leszek. Úgy gondolkoztam, hogy van egy isteni
törvény, mely mindenekfelett való, és ez az isteni törvény azt
követeli, hogy azé legyünk, a kit szeretünk, a ki az igazi párunk,
s a ki méltó ránk.</p>
<p>– Ahá! kezdem érteni.</p>
<p>– Nos, a mióta nem szeretlek, a mióta utállak: látom, hogy
micsoda őrültséget, milyen nagy bűnt követtem el! Most már tudom,
hogy: igenis, a férjem az, a kit térden állva kellett volna
imádnom… ő lett volna az én igazi párom… mert ő méltó arra, hogy
szeressék… mert ő különb asszonyt érdemelne, mint én… mert ő igazán
szeret engem… s mert én is változatlanul szeretem őt, ha az eszem
egy perczre <span class="pagenum"><a name="Page_69" id=
"Page_69">-69-</a></span> meghibbant is!… És most már tudom, hogy
te pedig nem érdemeltél meg engem, hogy veled csak mezalianszot
kötöttem, hogy veled csak beszennyeztem magamat!… mert akármennyire
kened-fened magad, akármennyire illatozik belőled a jólét és a
pénzen szerzett előkelőség, és akármennyire teszed magadat, mintha
valami nagy szellem volnál: lélekben ripők vagy!… mert nem
szeretsz, mert sohase szerettél, mert nem is tudsz szeretni!… mert
most már én se szeretlek, mert igazán sohase szerettelek, mert a
míg őrült voltam, csak egy ábrándot szerettem benned… mert most már
látom, hogy nem vagy senki és semmi, csak: az én nagy bűnöm, a mely
testet öltött, megelevenedett… mert most már undorodom tőled!</p>
<p>– Kérlek, én méltánylom ezt az erkölcsi felháborodást, ha egy
kicsit elkésett is… Csak dühöngd ki magadat!… Én ráérek, és
meghallgatlak.</p>
<p>– Mindössze annyit akarok mondani neked búcsuzóra, hogy az
életemet adnám azért, ha meg nem történtté tudnám tenni azt, a mi
megtörtént!… ha visszavehetném tőled a csókjaimat, a mire sohase
voltál méltó!… ha le tudnám mosni magamról azt, hogy
lealacsonyodtam hozzád!… ha le tudnám mosni legalább az emlékét
annak, hogy valaha láttalak!</p>
<p>– Látod, Ilike, éppen az a hunczfutság ebben a dologban, hogy:
nem lehet ám visszafejteni, a mit a szerelem szőtt!… Tulajdonképpen
neked most igazad van; a morálnak mindig igaza van. A férjed jó
fiu; nem sokat látott ugyan, és azt a keveset is rosszul látta,
mert hallom, hogy szemüveget visel… de végre is, a szemüvegén át,
csodalényt látott benned, nem csak egy közönséges Vénuszt, a milyen
van akármennyi!… Ezt az illuziót meg kellett volna becsülnöd.
Igazad van, lelkem, sohase morális dolog a férjet <span class=
"pagenum"><a name="Page_70" id="Page_70">-70-</a></span> megcsalni,
ha ez nem szolgáltatott rá kellő okot, és én értem a
lelkifurdalásaidat. Végre is, a férjedre nézve, bár nem tud róla,
meglehetősen nagy dolog az, a mi köztünk történt, míg rám nézve
sohase volt valami nagy dolog, mert én nem hiszek a csodalényekben,
s Vénusz, hálaistennek, annyi van a világon, hogy egygyel több,
vagy kevesebb, az már nem számít. Persze, annak idején ezt nem
mondhattam el neked, mert hiszen én nem voltam a férjednek se az
ügyvédje, se a gyámja; én akkor csak a magam érdekével törődtem, a
mi talán természetes. De most nincs okom eltitkolni, hogy
egyetértek veled. Többet mondok: én mindig a férjek pártján vagyok!
És lásd, ha én megtehetném, a mi után áhítozol, ha én
visszaadhatnám neked, a mit itt elvesztettél: akármit sugallna is
az önzésem, rajtam nem mulnék! Így azonban meg kell elégednem azzal
a jóleső tudattal, hogy ha nem is érdemelhettem ki nálad valami
tartós megbecsülést: mégis csak tettem neked egy kis szolgálatot,
azt, hogy – én nyitottam ki a szemedet. Visszavezettelek a
férjedhez, a kitől sohase kellett volna elfordulnod. Azt
mondhatnám, hogy: másodszor én adtalak férjhez és jobban, mint a
pap, a ki egy kicsit rosszul esketett össze benneteket, mert
nemcsak hogy felfedeztem számodra a férjedet, hanem, a mit a pap
elmulasztott, olyan jól kioktattalak, hogy most már meg is fogsz
maradni a férjed mellett…</p>
<p>Az asszony mintha nem is hallgatott volna rá. Föltette a
kalapját, belebujt a kabátjába, felhúzta a keztyüjét, előkereste a
napernyőjét, s mikor elkészült, oda se nézve, a hol Tibor hever,
kiment a szobából.</p>
<p>Mikor a kilincsre tette a kezét, Tibor utána szólt:</p>
<p>– Ilike, ha mást gondolsz és holnap eljössz: három és négy
között itthon találsz!</p>
<hr class="chap" />
<div class="chapter"></div>
<p><span class="pagenum"><a name="Page_71" id=
"Page_71">-71-</a></span></p>
<h2>A BOSZORKÁNY.</h2>
<h3>I.</h3>
<p>– Még ma se tudom, – beszélte Hadházy, – hogy mi okozta a
balesetünket. Azt hihetné az ember, hogy már ez is a boszorkány
műve volt. Nekem úgy rémlik, bár esküdni nem mernék rá, hogy egy
pillanattal előbb Borsy hirtelen fölegyenesedett. Úgy emlékszem:
meg akartam kérdezni, mit akar, de már nem volt rá időm; a csónak
fölborult és zsupsz, mind a négyen befordultunk a vízbe. Borsy is,
a többiek is, azt állítják, hogy káprázott a szemem. De a hányan
voltunk, annyiféleképpen magyaráztuk az esetet, és minél tovább
vitatkoztunk erről, annál kevésbbé tudtuk megállapítani, hogy
tulajdonképpen minek is köszönhettük a váratlan fürdést. Arra, hogy
milyen volt a helyzet, közvetetlenül a baleset előtt, öt percz
multán mind a négyen másképpen emlékeztünk. Annyi bizonyos, hogy
valamennyien nagyon szórakozottak voltunk s talán egy kissé
mámorosak is, négyünk közül három mindenesetre.</p>
<p>Elég az hozzá, belepottyantunk a vízbe és egyszerre
kijózanodtunk. Szerencsénkre közel voltunk a parthoz <span class=
"pagenum"><a name="Page_72" id="Page_72">-72-</a></span> és mind a
négyen jó úszók vagyunk. Ruhástól sem volt nehéz hamarosan szárazra
vergődnünk.</p>
<p>A mikor kikászolódtunk a vízből, és körülnézve, meggyőződtünk
róla, hogy egyikünknek sincs baja: a másik három csúronvizes alak
láttára mindnyájan elnevettük magunkat.</p>
<p>– Mi volt ez? – kérdezte valamelyikünk.</p>
<p>– Tudja az ördög! – felelte Borsy.</p>
<p>Ekközben Lippay káromkodni kezdett.</p>
<p>– Mi bajod?</p>
<p>– Az a bajom, – szólt Lippay, – hogy akarva, nem akarva,
vendégszeretetet kell kérnünk ettől a boszorkánytól.</p>
<p>– Miféle boszorkánytól? – kérdeztem.</p>
<p>– Hát ennek a villának az úrnőjétől! – felelt Lippay, az orrunk
előtt lévő, kastélyszerü épületre mutatva. – Vagy látsz valahol más
fedelet is?</p>
<p>Nem tudtam kitalálni, miért kerestem volna más fedelet, de nem
is töprengtem ezen a kérdésen. Világos volt, hogy minél hamarább
száraz ruhát kell szereznünk, s ennek a vágyunknak a teljesedését
nem remélhettük másutt, csak abban a díszes, különben is csalogató
külsejü, uj, kétemeletes épületben, a mely mintha hívogatólag
intett volna felénk, a mikor kieviczkéltünk a szárazra. A partnak
ezen a részén jókora távolságra nincsen más épület; még csak egy
viskó sem.</p>
<p>A nap teljes erejével melegített bennünket – balesetünk
augusztus elején, délután három óra tájban történt – de ha az
emberről csurog a víz, más, alkalmasabb helyiség hiányában a
pokolba is bemenne levetkeződni és megszáritkozni.</p>
<p>Különben nem is tanakodhattunk azon, hogy miért nem tetszik
Lippaynak ez a nyájas külsejü mentsvár, mert a villából meglátták a
balesetünket, s mire megkérdezhettem <span class="pagenum"><a name=
"Page_73" id="Page_73">-73-</a></span> volna Lippayt, hogy mi
kifogása van a ház úrnője ellen, a férficselédek egész raja szaladt
elibénk.</p>
<p>Azt hitték, hogy a mentés föladata vár rájok. Megnyugtattuk
őket, hogy a vízben nincsen kit keresniök, s erre egyikük így
szólt:</p>
<p>– A méltóságos asszony örülni fog, hogyha szolgálatára lehetünk
az uraknak.</p>
<p>És természetesen Lippay volt az első, a ki belépett a boszorkány
házába.</p>
<p>– A következetesség szép dolog, – gondoltam magamban, – de most
nem arról van szó, hogy következetesek legyünk, hanem arról, hogy
száraz ruhába bujjunk.</p>
<p>Egy darabig nem láttuk egymást. Mindenkit más-más szobába
vezettek s mindegyikünk körül más cseléd sürgölődött. Észre kellett
vennem, hogy a boszorkány csinos kényelemben él.</p>
<p>– Kinek köszönhetjük ezt a szíves vendéglátást? – kérdeztem az
inastól.</p>
<p>Elmondta, hogy a villa úrnője: Szabolcsy Ervin huszárkapitány és
»császári, királyi kamarás« özvegye. Egyéb fölvilágosításba nem
bocsátkozott és én nem vallattam tovább.</p>
<p>Szabolcsy Ervin? Sohase hallottam ezt a nevet.</p>
<p>Előre örültem annak, hogy mind a négyen milyen mulatságos alakok
leszünk a férficselédek ruháiban, de ez a reményem nem teljesedett.
Finom fehérneműt kaptam, angol szövetből készült, még divatos
formáju, nagyon jól szabott nyári öltözetet, a mely mintha csak
nekem készült volna, és gombos-czipőt, a mely egy kicsit bő volt,
de nem nagyon észrevehetően.</p>
<p>– Ha ezek a ruhák a boldogultról maradtak, jegyeztem meg
magamban, – akkor a boldogult még fiatalember lehetett.
<span class="pagenum"><a name="Page_74" id=
"Page_74">-74-</a></span></p>
<p>De hogyan fog festeni a boldogultnak egy másik ruhája Lippayn, a
ki jóval vastagabb nálam?</p>
<p>Erre a gondolatra el kellett mosolyodnom.</p>
<p>Alig vártam, hogy a többieket láthassam. Rajtam éppen nem volt
semmi nevezetes; de Lippay és Asztalos bizonynyal furcsán fognak
festeni, hisz oly különböző alakúak vagyunk!</p>
<p>Nem kellett sokáig türtőztetnem a kiváncsiságomat; mire
felöltöztem, Lippay belépett a szobámba.</p>
<p>Az inas éppen kiment.</p>
<p>A hogy rápillantottam Lippayra, meglepetve láttam, hogy a
mulatságból nem lesz semmi. Mintha csak a maga ruhájában jött
volna. A termetének megfelelő széles és bő öltözetben jelent meg,
formás, sötétkék zakkóban és fehér nadrágban, tökéletesen olyan
viseletben, a milyet tegnap láttunk rajta.</p>
<p>Lippay szokatlanul vidám arczczal érkezett, s a mint észrevette,
hogy elcsudálkozva, szinte elhűlve nézek rá, kaczagni kezdett.</p>
<p>Nem, ez nem volt afféle közönséges kaczagás; vihogott, röhögött,
hahotázott, fuldoklott:</p>
<p>– Hihihihi! Hahahaha!</p>
<p>– Mit nevetsz? – kérdeztem, még inkább bámészkodva.</p>
<p>– Ezeket a… ezeket a ru… ruhákat nevetem!…</p>
<p>Alig tudta kinyögni, a nagy nevetéstől.</p>
<p>– De kérlek, – szóltam, – ezek a ruhák olyanok, mintha csak ránk
szabták volna!</p>
<p>– Hát hiszen éppen azt nevetem, te szerencsétlen!</p>
<p>És tovább hahotázott.</p>
<p>Már nagyon kiváncsivá tett ez az ember a titokzatos szavaival és
érthetetlen röhögésével.</p>
<p>– Hallod-e, – rivalltam rá, – ne beszélj talányokban, hanem
magyarázd ki magadat… <span class="pagenum"><a name="Page_75" id=
"Page_75">-75-</a></span></p>
<p>De nem fejezhettem be, a mit elkezdtem, s nem vájhattam ki
belőle a már jó ideje várt magyarázatot, mert egy komornyik lépett
be a szobába.</p>
<p>– A méltóságos asszony a szalónban várja az urakat – szólt.</p>
<p>No ha az a derék boszorkány, a ki ilyen pompásan lát el
bennünket, várakozik ránk, akkor nem szabad késlekednünk! A
leggyalázatosabb hálátlanság volna, ha nem sietnénk a köszönetünk
elrebegésével.</p>
<p>Megindultunk, de nem kérdezősködhettem tovább, mert a komornyik,
azon a czímen, hogy az utat mutatja, folyton körülöttünk
botorkált.</p>
<p>Lippay szavaiból és egész viseletéből azt következtettem, hogy
egy csunya vénasszonyt fogok látni, a ki annak idején
fiatalemberhez ment férjhez. A mikor beléptünk a szalónba, leesett
az állam a meglepetéstől. Egy gyönyörü szőke asszony várt ránk, a
ki nem látszott idősebbnek huszonöt-huszonhat esztendősnél.</p>
<p>– Nini, Lippay! – kiáltott, a mikor megpillantotta a
barátomat.</p>
<p>– Méltóságos asszonyom, – szólalt meg Lippay, olyan tisztelettel
teli hangon, a melyet egyre érthetetlenebb viselkedése után a
legkevésbbé se vártam, – hálálkodni jöttünk… hálálkodni
méltóságodnak és a véletlennek… mert elképzelheti, hogy áldjuk a
kalandunkat… balesetnek nem nevezhetem… hiszen e nélkül nem volnánk
az ön vendégei!</p>
<p>– Magának úgy kellett! – felelt a szép asszony. – Rossz ember, a
ki el tud evezni az ablakom alatt és még csak föl se pillant
hozzám!… De… – és ezzel felém fordult.</p>
<p>– Engedje meg, hogy bemutassam Hadházy Gyurka barátomat, a kit
azzal gyanusítok, hogy szándékosan fordította fel a csónakunkat,
csak hogy bekopogtathassunk <span class="pagenum"><a name="Page_76"
id="Page_76">-76-</a></span> ebbe a házba és vendégszeretetért
könyöröghessünk!…</p>
<p>Mialatt Lippay, bemutatás örve alatt, elszavalta ezt a
szamárságot, meg a többi szamárságait, mert tovább is ebben a
hangnemben folytatta: a szőke asszony rám emelte búzavirágszínü
szemét, és én szinte megrázkodtam.</p>
<p>Ez a tekintet… nem tudom, ismerik-e önök az ilyen tekintetet?…
szóval, én úgy érzem, hogy vannak asszonyi tekintetek, a melyek az
embernek a lelke mélyéig hatolnak. Én legalább az ilyen,
szerencsére ritka tekintetnek a hatása alatt valami
megmagyarázhatatlant, valami természetfölöttit érzek, valami igazán
boszorkányos hatást. Mit mondjak? Úgy tetszett, mintha öröktől
fogva ismerném ezt az asszonyt… mintha ismertem volna már akkor, a
mikor még nem is éltem… mintha az, a kit most látok először,
lelkemnek leghatározatlanabb, legtitokzatosabb és legörökletesebb
vágyaiból kelt volna életre.</p>
<p>Ez, kérem, nem az a hihetetlen valami, a mit a francziák a
szerelem villámcsapásának neveznek. A szerelemnek ehhez nincs semmi
köze, legalább egyelőre nincs. Más, mélyebb valami annál. Nem a
másik nemnek a hatása, hanem egy másik emberé, a ki véletlenül
nő.</p>
<p>A mióta az eszemet tudom, mindig nagy társaságban élek; az
életem felét asszonyok és leányok között töltöm. Nem vagyok könnyen
lobbanó természetü; a legszebb asszonyoknak és a legbájosabb
leányoknak feltüzelhetetlenül hideg és a lomhaságig közönbös
pajtása szoktam maradni. Az elfogódást eddig még nem ismertem; és
most olyan elfogódást éreztem, hogy alig tudtam egypár szót
hebegni. Lippay kajánul somolygott a bajusza alatt. <span class=
"pagenum"><a name="Page_77" id="Page_77">-77-</a></span></p>
<p>A boszorkány kedvesen fecsegett mindenféléről. De én nem tudtam
arra gondolni, a miről beszélt; folyton azon járt az eszem, hogy:
mi ütött hozzám? mi történik velem? Mondom, ez nem szépségének a
hatása volt. Csak hosszu, vaksi, lassu szemlélődés után
állapítottam meg magamban, hogy tulajdonképpen rendkívül szép
asszony, hogy még szebb, mint a milyennek első pillantásra láttam.
Milyen csodálatos teint! Erre, mifelénk, nem igen látni ennyire
finom s ilyen rózsaszirom tisztaságu teint-t; a mi klímánk nem
kedvez az arczbőrnek. Feltűzött, dús hajának olyan a fénye, a mely
a diószínü szőkéknél a legnagyobb ritkaság. Szájának a pirossága és
a metszése azokra a dámákra emlékeztet, a kiket a tizennyolczadik
századbeli angol festők örökítettek meg s a kiknek a tipusa mintha
eltűnt volna a világból; az orra különös rajzu, azt mondhatnám:
egyéni orrocska, a mely csupa formásság; a fülének a formájában is
valami sajátságos nemesség van, a mely nekem annyival inkább
feltűnik, mert úgy találom, hogy ezer nő közül csak egynek van szép
füle; a homloka az ideális homlok, a melyről lesugárzik a race
előkelősége, a nyaka maga az egészség és aztán egész alakjának
ingerlő bája!… Erről csak annyit mondok, hogy imádom a nagy darab
asszonyokat, s hogy ez volt az egyetlen nő, a kinek az alakját
tökéletesnek találtam, bár nem ütötte meg a királynői mértéket.</p>
<p>– Mindez, – tünődtem, mialatt egy-egy nevetést színlelő rövid
huhogással segédkeztem az elméskedő Lippaynak, vagy egy-egy
artikulálatlan hanggal feleltem a szép özvegy kérdéseire, – mindez
engem nem lelkesít. Mindezt észreveszem, és elemezni tudom a szemem
előtt lévő szépséget, mert szakértő vagyok. Sőt elsőrangu szakértő…
végre is, teringettét, ha csak félannyit <span class=
"pagenum"><a name="Page_78" id="Page_78">-78-</a></span>
foglalkoztam volna a földművelési minisztérium ügyeivel, mint a
mennyit az asszonyi szépséggel, már régen államtitkár volnék. De
engem az asszonyi szépség nem ejt meg. De akkor hát mi az ördög az,
a minek a hatása alá kerültem? Ez a szép asszony nem gondolhat
rólam egyebet, mint hogy kuka vagy idióta vagyok. Mi történt
velem?</p>
<p>Elhatároztam magamban, hogy vannak telepatikus, hipnotikus
hatások, sőt olyan hatások is, a melyek egy más világot éreztetnek,
talán a természetfölötti világot… és ezek a hatások megbéníthatják,
katalepsziába ejthetik az embert, a nélkül, hogy ennek a hatásnak a
legkevesebb köze volna az érzéki tetszéshez, pláne a
szerelemhez.</p>
<p>Csak akkor kezdtem egy kicsit felocsúdni, a mikor Asztalos és
Borsy is megjelentek.</p>
<p>Egyik ámulatból a másikba estem. Úgy állott rajtok a kölcsönzött
ruha, mintha Párisból hozatták volna. Lippay úgy vigyorgott, hogy
szerettem volna felpofozni.</p>
<p>Egy darabig szinte égetett a kiváncsiság. Sokért nem adtam
volna, ha Lippayt félre csalhatom, hogy kérdőre vonjam: min mulat
olyan jól? Mit akart mondani, kétszer is? És mi a magyarázata
annak, a mit én képtelen vagyok megérteni?</p>
<p>De a szép asszony nemsokára mindent elfelejtetett velem. Még azt
is, a mi előbb leginkább izgatta a kiváncsiságomat.</p>
<p>Legelőször is, nem győztem eléggé csudálni, hogy milyen
rendkívül szívesen fogadott bennünket. Mindnyájunkkal úgy
beszélgetett, mintha valamennyien régi jóbarátjai volnánk. Kért,
hogy másnap délutánig vagy legalább aznap maradjunk az ő vendégei.
Mostanában olyan ritkán lát társaságot, hogy nagy örömet szerzünk
neki, ha nála vacsorálunk. Ma már – ilyen nagyobb <span class=
"pagenum"><a name="Page_79" id="Page_79">-79-</a></span> útra
alkalmas csónak hiányában – úgy se juthatunk el oda, a hová
indultunk; holnapra lesz csónak, ha ugyan nem akarjuk használni a
kocsiját.</p>
<p>Csak Lippay szabadkozott egy kis ideig. Hogy ez meg az a dolga
van; csak úgy ontotta a hazugságot. De látva, hogy a többség más
kedvben van, ő se akaratoskodott sokáig. Nem is beszéltünk többet
erről; csak ott maradtunk.</p>
<p>A mi engem illet, semmit se találtam a világon olyan
természetesnek, mint hogy meg ne mocczanjunk onnan, a hol ily
kitünően vagyunk. A vidám özvegy társaságában valósággal repült az
idő. Megvendégelt bennünket mindenféle jóval, a mi ehető és iható;
és úgy tartotta szóval a társaságot, mintha betegeket ápolna,
mulattatna. Ismerte minden közös ismerősünket, és mindenkiről
tudott valami érdekeset, a mit mi még nem tudtunk. Észre se vettük
és már beesteledett. A szép asszony ezalatt nem igen hagyott
magunkra bennünket; velünk ivott, velünk czigarettázott, velünk
sétálgatott a parkban: ideális jó pajtás volt. Egyszer azt
gondoltam: »Soha se láttam még ilyen kedves czimborát. Milyen kár,
hogy asszony!« Másszor meg azt: »Ez aztán a pajtás! És annál
kedvesebb pajtás, mert asszony, még pedig ugyancsak szép
asszony!«</p>
<p>Úgy emlékszem, mindössze kétszer történt meg, hogy a házigazdai
kedveskedései elszólították közülünk egypár perczre. De ilyenkor se
volt rá mód, hogy meggyóntassam Lippayt; a szobaleány és az inasok
véletlenül ott forgolódtak mellettünk.</p>
<p>A mikor visszajött, esküszöm: örömet éreztem, hogy ilyen hamar
jött vissza!… Sajnáltam, elveszettnek tartottam minden perczet, a
mikor nem vagyok vele.</p>
<p>Ez a nagy és rohamos hatás nem keltett bennem semmiféle
nyugtalanságot. Mindaz, a mit mondott, olyan <span class=
"pagenum"><a name="Page_80" id="Page_80">-80-</a></span> helyes,
olyan okos, olyan kedves volt, hogy a lelkem örült neki s nem az a
falánk bestia, a mely minden férfiemberben benn szunnyad, vagy
talán nem is szunnyad, hanem folyton leskelődik!… Mialatt ujra meg
ujra elnéztem, számtalanszor gondoltam arra, hogy: »Milyen különös
érzés ez!… És még sincsen köze, semmi köze a szerelemhez!«</p>
<p>A mikor a parkban járkáltunk vele, egyszer, néhány perczre
megállott. Az alkonyodó napnak a fénye besugározta egész alakját.
Borsyval beszélgetett. Én csak néztem és így beszélgettem
magamban:</p>
<p>– Ez a szép asszony az érzésemet igézte meg, nem az érzékeimet.
Nem a férfit hódította meg bennem, hanem az embert. Miért? Mert
érzem, hogy csupa eszesség, csupa jóság és csupa nagylelküség.
Vannak lélek nélkül való szépségek, a mint vannak virágok, a
melyeknek nincs illatuk. Erről lesugárzik a lélek, ennek minden
mozdulata maga a nemesség, ebből úgy árad szerte a kedvesség, mint
a virágból az illat. Úgy érzem, mintha lelkem legjobb részéből, az
ideáljaimból kelt volna életre. Mintha, a mióta csak megvagyok,
öntudatlanul sóvárogtam volna ennek a kedves lénynek a látása után;
mintha róla álmodoztam volna, a mikor nem értettem, hogy a lelkem
mit óhajt, mit keres. Ha rápillantok, nem tudok egyébre gondolni,
mint hogy: milyen jó volna mindig vele maradni! És ha arra
gondolok, hogy holnap mégis csak el kell válnunk, érzem, hogy
ezután mindig hiányozni fog nekem valami, a miben egy szép napon
olyan nagy gyönyörűséget találtam! Ez nem szerelmi indulat; semmi
köze a szerelemhez. Ez valami más, nem kevésbbé kellemes, nem
kevésbbé jóleső, csodálatos és magasabbrendü érzés!</p>
<p>Még ma is hiszem, hogy van ilyen csodálatos, s talán
magasabbrendü érzés, a melynek semmi köze a <span class=
"pagenum"><a name="Page_81" id="Page_81">-81-</a></span>
szerelemhez, de hogy ez a valami más, ha egy szép asszonynyal
szemben érezzük, nagyon hajlandóvá tesz a szerelemre, ebben most
már egészen bizonyos vagyok.</p>
<p>Ez a szép asszony ugyanis megtanított rá, hogy a lelki tetszés
megszázszorozza az érzéki tetszést.</p>
<p>És hogy vele szemben az érzékek se maradjanak veszteg, akarva,
nem akarva, tett róla; tudott tenni róla; nem tudott nem tenni
róla.</p>
<p>Egy nagy terasszon vacsoráltunk, a mely a Balatonra nézett.
Természetesen sokáig ott maradtunk; vacsora után ittunk,
beszélgettünk. Képzeljenek egy holdvilágos, csillagfényes
augusztusi éjszakát; képzeljék el ezt a szép, egy kissé szomoru
tájékot, a nagy vizet, a nyári éjszaka langyos levegőjét; és
képzeljenek négy fiatalembert, a képzelhető legjobb pajtással a
világon, a ki véletlenül fiatal és nagyon szép asszony. Mit mondjak
róla? Egyszerűen elragadó volt. Kaczérkodott-e velünk? Nem tudnám
megmondani. Talán igen. De ha igen, akkor mindnyájunkkal egyformán
kaczérkodott. A legélesebb szem se vehette észre, hogy
valamelyikünket megkülönbözteti, kitünteti. És talán nem is akart
kaczérkodni velünk… egyikünkkel sem… legalább akkor még nem. De
velünk ivott és velünk nevetgélt.</p>
<p>És ekkor egy uj fölfedezést tettem.</p>
<p>Észrevettem – milyen sokáig tartott, míg sorra meg tudtam
figyelni minden csábító tulajdonságát! – észrevettem, mondom, hogy
a szeme fehérében, a szeme vágásában, a szeme formájában és a szeme
mozgásában van valami, a mi a szerelmi elragadtatásban lévő asszony
szemének az elváltozásaira emlékeztet. A mikor pedig igen jóizüen
nevetett, – és igen jóizüen tudott nevetni, néha a könnyezésig, –
akkor ez a hasonlatosság szinte meglepővé vált. <span class=
"pagenum"><a name="Page_82" id="Page_82">-82-</a></span></p>
<p>Látnivaló volt, hogy ez a két búzavirágszinü szem: maga az
elevenné vált érzékiség.</p>
<p>Ez a fölfedezés lángra lobbantott.</p>
<p>Később, az éjszaka mély csendjében – mert nagy, nagy területen
az egész természet, s minden ember aludt, csak mi voltunk hangosak
– danolni kezdett. Minket is egyre zajosabbá tett a lelkesedés. És
a mint mámorosan követeltük a folytatást, a szép asszony neki
eresztette a jókedvét. Féktelenül tudott mulatni. Micsoda
temperamentum! (Mert csak nem mondhatom »vérmérséklet«-nek?!
Mérsékletről beszélni ilyen jó vérnél fából vaskarika volna.)</p>
<p>És hogy nézett ránk, mialatt koczintottunk!</p>
<p>Úgy, hogy ettől a tekintettől el lehetett volna kárhozni. Úgy,
hogy egy egy pillanatra, mámoromban azt kellett gondolnom: igen,
így kell néznie annak, a ki halálosan szerelmes belém!… És
elragadtatásomat csak az mérsékelte, hogy mindnyájunkra így
nézett.</p>
<p>Hajnali három óráig mulatott velünk. Ekkor elbúcsúzott tőlünk és
kért bennünket, hogy maradjunk nála holnap is, maradjunk addig,
ameddig maradhatunk. Kedvem lett volna azt felelni neki: »Én itt
maradok a világ végéig!«</p>
<p>Szóval, ha az a hatás, a melyet eleinte éreztem, nem volt érzéki
megilletődés, hanem valami más, úgy ez a valami más azóta már
alaposan összekeveredett egy nagyon ismeretes érzéssel, a melyről
éppen nem mondhatni, hogy semmi köze se volna a szerelemhez és
semmi köze se volna az érzéki tetszéshez. <span class=
"pagenum"><a name="Page_83" id="Page_83">-83-</a></span></p>
<h3>II.</h3>
<p>Nem tudtam volna elaludni, a míg ki nem elégítem a
kiváncsiságomat. Átmentem Lippay szobájába és megkérdeztem az
atyafitól:</p>
<p>– Te ember, mondd, mért nevezted ezt a bűbájos teremtést röviden
boszorkánynak?</p>
<p>– Mert az – felelt Lippay komolyan.</p>
<p>– Vagy úgy?! Ezzel a szóval csak azt akartad mondani, hogy:
megbabonázza az embert?! No, hallod, ez nem volt valami elsőrangu
elmésség!</p>
<p>– Igen, azt akartam mondani, hogy megbabonázza az embert,
csakhogy ezt nem úgy értettem, a hogy te képzeled.</p>
<p>– A megbabonázást komolyan gondoltad, mi? Nem csak úgy, a szónak
tréfás értelmében?</p>
<p>– A szónak a legkomolyabb értelmében gondoltam. Úgy értettem,
hogy elszédíti az embert és megrontja.</p>
<p>– Ó, ó! – hitetlenkedtem.</p>
<p>– De mért érdeklődől annyira? Téged talán már megbabonázott? –
kérdezte Lippay vigyorogva.</p>
<p>– És ha úgy volna?!</p>
<p>– Sebaj, czimbora! Rád nézve nem veszedelmes. Téged nem fog
elszéditeni és nem fog megrontani.</p>
<p>– Ugyan! És miért nem?</p>
<p>– Mert egyáltalán nem fog veled foglalkozni. Nem tartja
érdemesnek.</p>
<p>– Ejnye, be lebecsülsz! Hátha ő jobban megtisztel, mint te, és
olyan legénynek néz, a kivel érdemes foglalkozni?! Aztán meg,
kérlek, hátha én magam hívom ki magam ellen ezt az alvilági
hatalmat?!</p>
<p>– Pajtás, hagyj föl minden reménynyel! Ezzel a nővel nem fogsz
szerelmeskedni. Ez a nő frigida. <span class="pagenum"><a name=
"Page_84" id="Page_84">-84-</a></span> Tudod mi az, hogy frigida?
Hűvös vér. Nem kell neki a szerelmes férfi. Következésképpen az
udvarló se. A frigidák egy gyönyörü példánya.</p>
<p>– Ez a nő?</p>
<p>– Igen, ez.</p>
<p>– No, nem látszik rajta!</p>
<p>– És mégis az. Akármilyen tüzes kis csikónak látszik. Mert
mindez csak komédia.</p>
<p>– Honnan tudod?</p>
<p>– Honnan tudom! Hát, azt hiszed, hogy te vagy az első, a kinek
eszébe jutott szerencsét próbálni nála?!</p>
<p>– Azt elhiszem, hogy nem könnyű meghódítani. De úgy látszik,
eddig csupa gyönge legény próbált nála szerencsét. Ha egy
huszonöt-huszonhat esztendős szép özvegyről…</p>
<p>– Mondj huszonnyolcz-harminczat.</p>
<p>– Azt se bánom. Tehát ha egy huszonnyolcz-harmincz éves szép
özvegyről azt mondják, hogy hűvösvérü, ez csak azt jelenti, hogy
még nem talált a mesterére.</p>
<p>Lippay elnevette magát.</p>
<p>– No, te nem leszel a mestere, biztosíthatlak! Mondom, még csak
nem is udvarolhatsz neki. Csak addig létezel az ő számára, csak
addig nyájas hozzád, csak addig élvezheted a bűbájosságát, a míg
nem udvarolsz neki. Az első szóra, a melyet már nem a jó pajtás
mond, hanem az udvarló, ajtót mutat neked is, mint a többieknek, a
kik azt vették a fejükbe, a mit te. Nem bolond, hogy eljátszsza az
asszonyi jóhirnevét, vagyis inkább azt a kellemes helyzetet, hogy a
társaságban kifogástalan hölgyként szerepelhet – semmiért. Mert
érts meg végre, te szerencsétlen, ennek a nőnek nem kell a
szerelem! Ebben a nőben nincs se érzés, se érzékiség, ebben a nőben
nincs egyéb, csak számítás. <span class="pagenum"><a name="Page_85"
id="Page_85">-85-</a></span></p>
<p>– Csupa ellentmondás, a mit beszélsz! Azt mondod, hogy még csak
udvarolni se lehet neki. De hát akkor kiket szédít el és kiket ront
meg?</p>
<p>– Azokat, a kiket kiaknázhat. Azoknak megengedi, hogy
udvaroljanak neki.</p>
<p>– A kiket kiaknázhat? Nem mondanád meg, hogy kiket aknázhat
ki?</p>
<p>– Teringettét, a kiknek van valamijök! Vagy téged aknázzon ki, a
kinek a bajuszodnál nincsen egyebed?!</p>
<p>– Eszerint a vagyonos udvarlókra pályáznék. Már bocsáss meg, de
ez nem valószinü. Mindenekelőtt, úgy látszik nem szorult rá.</p>
<p>– Nem is tudod, mennyire nem szorult rá! Nézz ki az ablakon.
Amerre földet látsz, az mind az övé. De ez mind nem elég neki. Még
több földet akar, a mennyi földet el tud képzelni, azt mind akarja.
Tudod-e, mi a föld-éhség? Parasztoknál gyakran láthatod ezt a
betegséget. Nos, a mi szép boszorkányunkban nincs egyéb, csak ez az
éhség. A pénz vagy mondjuk: a föld, az egyetlen szenvedélye.
Különben nem csoda, parasztvérből való.</p>
<p>– Hiszi a piszi. Valaki telebeszélte a fejedet. Isten tudja,
miféle boszuálló gazember. Egy elutasított udvarló, vagy egy
elcsapott ispán. De hát arra már egy kicsit későn van, hogy ezen
vitatkozzunk. Azért ne beszéljünk tovább a szép asszonyról. Én
imádnivalónak találom, te boszorkánynak tartod, jól van. Hanem most
más valamit kérdezek tőled. Ennek a magyarázatával még adósom vagy.
Mondd, mit nevettél a ruháinkon?</p>
<p>– Ne juttasd eszembe ezeket a ruhákat, mert ujra elfog a kaczagó
görcs.</p>
<p>– Hát csak röhögd ki magadat és aztán beszélj.</p>
<p>– Kérlek, ha csak azt akarod!… Szivesen! Neked ugyan nincs rá
szükséged, hogy fölvilágosítsalak, mert <span class=
"pagenum"><a name="Page_86" id="Page_86">-86-</a></span> ismétlem,
téged nem fenyeget semmiféle veszedelem… de nekem sincs rá okom,
hogy eltitkoljam, mit találtam olyan mulattatónak… Hát csak azt
nevettem, barátom, hogy találkozott itt számunkra mindenféle
öltözet, kinek a milyen kellett! Mert a szép asszonynak már annyi
férje volt és olyan különböző termetüek!… következésképpen annyi
ruha maradt róluk és olyan sokféle fajta, hogy válogathattunk
volna, mint a jó boltban!</p>
<p>– Mit mondasz?</p>
<p>– Hát csak nem gondoltad, hogy a szép asszony férfiruha-magazint
tart a Balatonból kimászó gavallérok számára?!</p>
<p>– Szóval… azt akarod mondani… hogy mi most itt… mindannyian
halottak… különböző halottak ruháiban járkálunk?</p>
<p>– Világos!</p>
<p>– Hm.</p>
<p>Ez egy kissé lehűtött.</p>
<p>– Tudod – folytatta Lippay – valamelyest túloztam, a mikor azt
mondtam, hogy a szép asszonynak már annyi férje volt!… Mert eddig
mindössze három volt neki. No, de lesz még majd több is! És
egyebekben nem túloztam, a minek a bizonyságául… Mondd, álmos
vagy?</p>
<p>– És ha három éjjel nem aludtam volna!… most már akkor se volnék
álmos!</p>
<p>– No, ha nem vagy az, úgy maradj itt még öt perczig… és én meg
foglak győzni róla, hogy senki se beszélte tele a fejemet; nem
kellett tele beszélni… Légy nyugodt, nem akarok vitatkozni veled.
Reggeli félnégykor nincsen kedvem vitatkozni; inkább elismerem,
hogy neked van igazad. Hanem, ha akarod, elmondhatom neked ennek a
hölgynek az életrajzát. Természetesen csak a dióhéjba foglalt
életrajzát, ezt is olyan <span class="pagenum"><a name="Page_87"
id="Page_87">-87-</a></span> röviden, a milyen röviden csak
elmondható, hajnali stílusban… És minden szinezés, minden kommentár
nélkül. Pusztán a rideg tényeket. A következtetést vond le
magad.</p>
<p>– Hallgatlak.</p>
<p>– Ez a szép asszony, barátom, – kezdte Lippay az elbeszélését, –
egy czinikus öreg orvosnak és egy fiatal parasztnőnek a leánya;
notabéne, törvényes vagy törvényesített leánya, mert az öreg orvos
a fiatal paraszt nőt, a ki előbb a gazdasszonya volt, élete utolsó
éveiben a feleségévé léptette elő. A boszorkány az apjától
örökölte: az észt és a kellemetességet, és az anyjától: az
érzéketlenséget, a földéhséget és a kitartást. (Ez nem kommentár:
az alakok ismeretesek voltak.) Hanem egyebet aztán nem is örökölt
tőlük. Korán jutott árvaságra és tizenhat-tizenhétéves korában
házikisasszony volt egy úricsaládnál. Elképzelheted, milyen szép
lehetett ebben a korban; s azt is, hogy a hozzád hasonló fiatal
gavallérok, a kiknek a bajuszukon kivül nem volt egyebük, úgy
röpködtek körülötte, mint a legyek a habostorta körül. Ezek között
találkozott egypár istenkisértő, a ki feleségül is elvette volna.
Hanem a szende árvának nem kellett a szerelem és a szalmakunyhó.
Fügét mutatott a gavallérjainak, s egy öreg ügyvédhez ment
feleségül, a ki miután a jogtudományával vagy három falu lakosságát
forgatta ki a vagyonából, a legpéldátlanabb, a leglelketlenebb s a
leghajmeresztőbb uzsora segítségével, egy másik sereg paraszt
bőréből gyönyörü vagyont hasított ki magának.</p>
<p>Megjegyzem, egyszer s mindenkorra: a boszorkány lánykorában is,
később is, mindig olyan kifogástalanul viselkedett, hogy a női
tisztességéhez még csak a gyanusítás se férhetett hozzá. Az öreg
uzsorást is megkimélte az aggodalomtól; a Hadházy Gyurkák a
közelébe se <span class="pagenum"><a name="Page_88" id=
"Page_88">-88-</a></span> férhettek, még csak nem is beszélhettek
vele. Az öreg uzsorás különben attól fogva, hogy megházasodott,
olyan pontosan teljesítette a kötelességét, a hogy ez a könyvekben
elő van irva. Megcsinálta a végrendeletét, a melyben természetesen
a feleségét tette általános örökösévé, és sietett meghalni, olyan
feketén adván vissza lelkét az örökkévalóságnak, hogy az Uristen
maga is elcsodálkozhatott rajta. Nosza, nyomban jelentkeztek a
Hadházy Gyurkák és ugyancsak megnövekedett számban; a mély gyász
idejét se akarták megvárni, mert tudták, hogy kemény lesz a
verseny. Gondold el! Egy nagyon fiatal és nagyon szép asszony, a
kiben a vén gazember nem sok kárt tehetett, és egy vérlázító
gazsággal szerzett, de ideálisan kerek, s ideálisan gömbölyü
vagyon, nem tudom hány ezer hold egy tagban! De a szegény Hadházy
Gyurkák megint csak hiába fáradoztak. A szép özvegy
hozzáférhetetlen maradt, és nemcsak a hozománya, hanem úri személye
is; a mi nagy hiba volt, mert hiszen emennek a révén amahhoz is
közeledni lehetett volna valamelyest. Példásabb özvegyet vén ember
még nem hagyott hátra, mint ez a vérszopó. Hanem a gyaszév
elteltével mégis csak akadt valaki, a kit a szép özvegy némi
figyelemre méltatott. Ez a valaki egy fiatal földbirtokos volt,
harminczöt-harminczhat éves ember, szép, egészséges legény, sőt
valóságos dalia… mert én is elég jó figura vagyok, mi? és lásd, még
rajtam is lötyög a ruhája! Itt két dolgot kell megemlíteni… nem
akarom befolyásolni az ítéletedet, de ezt a két dolgot nem
fölösleges megemlíteni… Az egyik az, hogy ez a dalia a szép
asszonynak a vagyonára vetett szemet. Erre bizonyságok vannak.
Legény korában nem csinált titkot belőle, hogy szegény nőt nem vesz
el feleségül. Számító ember volt és nem restelte, hogy az; annyira
nem restelte, hogy az első menyasszonyát otthagyta a faképnél, a
mikor <span class="pagenum"><a name="Page_89" id=
"Page_89">-89-</a></span> ennek az apja tönkrejutott. Aztán meg
régóta ismerte a boszorkányt; de a szegény árvaleányra rá se nézett
és bár az öreg uzsorás életében ő volt az egyetlen ember, a ki
mindennap láthatta az érdekes párt, a szép asszonyért se lángolt
mindaddig, mig az özvegységre nem jutott, és bizonyossággá nem
lett, hogy mindent ő örökölt. A másik dolog, a mit itt meg kell
említeni, az, hogy a földbirtokos a jómódu emberek közé tartozott;
szomszédja volt a szép asszonynak: az ő kis birtoka ott végződött,
a hol a boszorkány nagy birtoka kezdődött. Hidd el, a szakállamra,
hogy nem ők szerelmesedtek egymásba, hanem a földjeik. A kis föld
szemet vetett a nagy földre és epedett a vágytól, hogy keblére
ölelhesse a nagy földet; a nagy föld szendén, pironkodva mosolygott
vissza és végül megette a kis földet. Szóval, összeházasodtak és
egy darabig gyönyörü életet éltek. Hanem egyszerre ezt az idillt
megzavarta egy harmadik alak: a kastély egy rendes látogatója, a
férj legjobb barátja, ez a Szabolcsy Ervin, a kinek a ruhája olyan
jól áll rajtad. És csodálatosképpen csak akkor, éppen akkor zavarta
meg, a mikor ez a Szabolcsy Ervin a nagynénjétől egy csinos
birtokocskát örökölt. Ervin előbb is minduntalan ott lakott a
kastélyban; két-három éven át többet időzött náluk, mint később, a
válságos időben, és soha se volt semmi baj. De mikor a huszár, a
kinek előbb nem volt egyebe a kardjánál, hozzájutott a rég várt
örökséghez: a nagy földnek megtetszett hirtelen ez a szép földecske
is… Mi történt, mi nem történt e között a három ember között, én
nem tudom; csak azt tudom, hogy a jóbarátok egyszerre csak
összevesztek… annyira összevesztek, hogy párbajjal vetettek véget a
barátságuknak. A párbajban, a melyet súlyos föltételek mellett
vívtak, a huszár összekaszabolta a másikat és aztán eltünt. A szép
özvegy mesés önfeláldozással ápolta férjét, a ki <span class=
"pagenum"><a name="Page_90" id="Page_90">-90-</a></span>
fölgyógyult, de ezt a kalandot sohase heverte ki egészen.</p>
<p>Attól fogva a dalia meglehetősen összeesett, s ha végül nem a
sebei ölték meg, ezek a sebek mindenesetre hozzájárultak ahhoz,
hogy két vagy három esztendő multán olyan könnyen elvihette nem
tudom miféle sorvasztó betegség. Ismét egy példás gyászév… a
melynek az eltelte után Szabolcsy, nem tudom honnan, ujra
előkerült. A másik évben a szép özvegy feleségül ment Szabolcsyhoz.
De ez se örvendhetett sokáig a boldogságának; két vagy három év
multán őt is elpusztította valami betegség, ha nem csalódom:
ugyanaz a sorvasztó baj, a melyik a másikat. Ezt az életrajzot még
azzal kell kiegészítenem, hogy ezenközben pedig a szép asszony a
nyilvánosság előtt sohase adott okot még csak a legcsekélyebb
megszólásra sem.</p>
<p>– Remélem – szólaltam meg, a mikor Lippay elhallgatott – ezzel
az életrajzzal nem akarod azt mondani, hogy ez a fiatalasszony
megmérgezte mind a három férjét… az összes férjeit?</p>
<p>– Annyira nem akarom azt mondani, hogy magam se hinném el, ha
valaki effélét állítana. Én csak azt mondom, a mit a tények
mondanak: hogy elszédítette és megrontotta őket.</p>
<p>– És mit gondolsz, miképpen rontotta meg őket?</p>
<p>– Hja, ez az ő titka! A nagy felfedezők sohase mondják el,
hogyan készítik a csodaszeröket. De ha kiváncsi vagy a
föltevésemre, azt elmondhatom.</p>
<p>– Persze, hogy kiváncsi vagyok. A ki á-t mondott, mondjon b-t
is.</p>
<p>– Hát én azt képzelem, barátom, hogy a boszorkánynak ez a pocsék
Ámor kölyök a czinkostársa. Mialatt az elszédített férfiak vakon
rohannak a veszedelembe, <span class="pagenum"><a name="Page_91"
id="Page_91">-91-</a></span> az érzéketlen Kirke így suttog
magában: »Szerelem kell nektek?! Jól van. Fulladjatok bele!«</p>
<p>– Eh, pajtás, a szerelembe senkise hal bele!</p>
<p>– Tudod, az empiria e tekintetben egy kissé hiányos. A kik a
legtöbbet beszélhetnének erről, azok alaposan hallgatnak.
Elhallgattak örökre.</p>
<p>– Most már bolondokat beszélsz. Szervusz, jóéjszakát!</p>
<p>– Várj, mondok neked még valamit. Van köztünk egy, a kit
féltek.</p>
<p>– Ugyan? És ki az?</p>
<p>– Borsy. Borsy meglehetősen kapzsi ember. Nem beszél róla, de
alattomban nagy parti-vadász, a ki eddig csak azért nem házasodott
meg, mert a hozomány dolgában meglehetősen nagyok az igényei. Aztán
Borsynak magának is van vagyona… mi több: Borsy földbirtokos, még
pedig ezen a vidéken… Pajtás, hogyha lefekszel, imádkozzál Borsy
barátodért!</p>
<p>– Mondom, hogy most már nagyon bolondokat beszélsz. Megyek
aludni. Jóéjszakát, vagyis inkább: jóreggelt!</p>
<p class="center">* * *</p>
<p>Másnap délután Asztalos, Lippay és én elbúcsuztunk a szép
özvegytől. Borsy a kastélyban maradt.</p>
<p>Kénytelen volt ott maradni. Meghűlt – alighanem a fürdés ártott
meg neki – orvost kellett hivatnia, s az orvos azt rendelte, hogy
egy pár napig maradjon ágyban.</p>
<p>Egy félesztendő multán Borsy tudatta velünk, hogy feleségül
veszi a szép özvegyet.</p>
<p>Már három éve, hogy együtt élnek, s nagyon boldogok. Hanem a
boldogságukra egy kis árnyékot vet az, hogy Borsy egy idő óta sokat
betegeskedik. A telet Kairóban fogják tölteni, mert attól tartanak,
hogy Borsyt valami sorvasztó baj bántja.</p>
<hr class="chap" />
<div class="chapter"></div>
<p><span class="pagenum"><a name="Page_92" id=
"Page_92">-92-</a></span></p>
<h2>AZ UJ NEMZEDÉK.</h2>
<p>Kedves Tógyer!</p>
<p>Elmondom az egész esetet a kellő részletességgel; mert csak így
mondhatsz alapos ítéletet. Iszonyúan kiváncsi vagyok, hogy a beható
vizsgálat után is fentartod-e azt a súlyos vádat, hogy tökfilkó
módjára viselkedtem.</p>
<p>Az eset mindenesetre boszantó. Annyira boszantó, hogy nem fogok
érzékenykedni, ha kijelented, hogy továbbra is tökfilkónak tartasz.
De remélem, az ügy tüzetesebb ismertetése meg fog győzni arról,
hogy elhamarkodva ítéltél. Én legalább szentül meg vagyok győződve
arról, hogy a helyemben te is éppen úgy jártál volna el, illetőleg
te is úgy jártál volna, mint én.</p>
<p>Hogy tökéletesen kimagyarázhassam magamat, nem elég, hogy az
elején kezdjem. A legelején kell kezdenem.</p>
<p>A legeleje az, hogy négy hetet a szó szoros értelmében
áteveztem. A vízen éltünk, – a mint láthattad, mert hisz akkor
találkoztunk utóljára. – Az oxfordiak és a cambridgeiek nem
evezhetnek többet, mint én a mult hónapban. Mindennap annyira
kifárasztottam magamat, hogy vacsora után már alig bírtam az
álmosságommal. Emlékezhetel, hogy egypárszor köztetek is
elbóbiskoltam. <span class="pagenum"><a name="Page_93" id=
"Page_93">-93-</a></span></p>
<p>Azóta a következőket dolgoztam és csak a főbbeket említem:</p>
<p>A klub háziversenyén résztvettem a száz-yardos síkfutásban, az
egy angol mérföldes síkfutásban, a diszkoszdobásban és rúdugrásban;
az egy angol mérföldes síkfutásban és a diszkoszdobásban a
helyezettek közé kerültem. Utóbb résztvettem a nemzetközi viadalban
is és pedig az egy angol mérföldes síkfutásban, a melyben négy
ország legjobb középtávolságu futói találkoztak. Számítsd ki,
mennyi training kellett ehhez.</p>
<p>Csak zárójel között jegyzem meg, hogy később szorgalmasan
gyakoroltam magamat a magasugrásban és a távolugrásban is, mert
ezekben kissé elmaradtam, továbbá a kétszázhúsz-yardos síkfutásban
is, hogy el ne veszítsem a jó kondicziómat.</p>
<p>Résztvettem egy gyönyörü kirándulásban, a melyet a
turista-egyesület rendezett Pilis-Csabáról Pilisre, onnan egész
Pomázig; hétórai gyaloglás. Résztvettem a czéllövő-versenyben; az
eredménynyel nem dicsekszem el, a katonafegyverhez még nem szoktam
hozzá, de résztvettem a versenyben és végre ez is valami.</p>
<p>Ekközben pedig fáradhatatlanúl rugtam a labdát.</p>
<p>Impozáns munka, mi?</p>
<p>Már most számítsd ki, hogy ez a munka mennyi pihenést követelne
meg. Akármilyen keveset mondasz, nem találod el, hogy milyen
keveset pihentem.</p>
<p>Megjegyzem, hogy mikor elfogadtam az unokabátyám meghivását, azt
hittem, hogy pihenni, henyélni megyek hozzá. De nem úgy történt.
Károly önzésből hítt meg, hogy legyen kivel vívnia. Lepaukoltatta
velem az ebédjét és a vacsoráját.</p>
<p>Azért, szavamra mondom, vele szemben nem éreztem volna egy
mákszemnyi lelkifurdalást se!… De igaz!… még nem vagyok készen a
bevezetéssel. <span class="pagenum"><a name="Page_94" id=
"Page_94">-94-</a></span></p>
<p>Meg kell jegyeznem még azt is, hogy Károly nem érte be azzal,
hogy folyton vívnom kellett vele. Alig érkeztem meg hozzá,
beköszöntött a fogoly-szezon. Hát nem mindig elczipelt magával?! Az
eset előtt való napon is megsétáltatott. Én persze nem lőttem
egyetlenegy foglyot se. A jó czéllövő vadászaton soha sem
talál.</p>
<p>Elég az hozzá, vadásznom kellett az éjszakai nyugvóhelyemért, és
a szó szoros értelmében ki kellett vívnom minden falatot, a mit az
unokabátyám házában megettem. Pedig, mondhatom, sokat ettem.
Azonkívül az asszonynéppel folyton tenniszezni kellett; sőt egyszer
meg is tánczoltattak. Gyanútalan vendégnek a bizalmával már nem
lehet csunyábban visszaélni.</p>
<p>Igaz, hogy pihenésül gyakran eltűntem kerékpározni. A
kerékpározás üdítő, de pihenésnek, remélem, meg fogod engedni, a
kerékpározás se pihenés.</p>
<p>Ezek után áttérek arra, hogy mit dolgoztam az eset előtt.</p>
<p>Reggeli hét órakor keltem föl; Károly már fenn volt és lesett,
persze a kardjaival. Adtam neki egy pár laposat, és azután
bebiczikliztem a városba, mert ez a szerencsétlen Károly nem tart
sportujságot, engem pedig majdnem megölt a kiváncsiság, hogy mi
történt az egyetemi sportegyesületben. Károlyéktól a városba erős
kerékpározónak jó másfélóra. Bemegyek a kávéházba, elolvasom a
sportujságot, s azzal gyi!… megindulok vissza. Természetesen még
elég korán érkezem, hogy, vesztemre, résztvehessek egy váratlan
tenniszben. Egy pár unalmas kis néni jött látogatóba; azokat
kellett lejátszani. Szerencsére nem sokáig rontották a levegőt;
idevalósiak voltak, és még ebéd előtt elvitorláztak. Azután jól
benyakaltam, mert itt a levegőnek az a sajátsága, hogy rémesen
megnöveli az étvágyat. <span class="pagenum"><a name="Page_95" id=
"Page_95">-95-</a></span> Ebéd után, mialatt a többiek sziesztát
tartottak, szorgalmasan gyakoroltam magamat a magasugrásban, és még
nem fejeztem be a gyakorlatot, a mikor jön a Zsena és… De várj.</p>
<p>Meg kell még jegyeznem azt is, hogy a Zsena tulajdonképpen
rokonom. Azaz tulajdonképpen nem rokonom. Csak az ura rokonom, a
Károly. A Károly és én unokatestvérek vagyunk. Azaz nem vagyunk
unokatestvérek, mert a dolog úgy áll, hogy csak az én apám, meg
Károlynak az anyja unokatestvérek. De nagyon tartjuk a rokonságot;
már akkor nagyon tartották, a mikor én még meg se születtem, és én,
mióta a világon vagyok, mindig úgy gondolkoztam, hogy: bánom is én,
hát rokonok vagyunk! Szóval nekem a Zsena soha életemben nem jutott
volna eszembe. Az igazat megvallva, addig, a mig ez az eset meg nem
történt, még csak meg se néztem…</p>
<p>Mondom, úgy három óra felé járt az idő, és éppen javában
magasugráltam, a mikor egyszerre csak előkerül a Zsena és azt
mondja nekem:</p>
<p>– Czézár, gyere velem tandemezni!</p>
<p>– Nem megyek – feleltem én.</p>
<p>– Ez nem lovagias dolog – felelt ő. – Végre is, nem vagy már
gyerek, hogy szonika megtagadd egy hölgynek a kivánságát. Az
uramnak nincs kedve velem jönni; azt mondta: »vidd magaddal
Czézárt!« És én már olyan régen nem ültem tandemen, hogy egyszerre
igen megkivántam. Mert azt csak nem képzelhettem, hogy benned még
nem fejlődött ki a lovagiasság!</p>
<p>Talán nem éppen ezt mondta, de ilyenformán beszélt.</p>
<p>– Hát jól van – feleltem – az más, akkor megyek!</p>
<p>Mert azt már mégse engedhettem, hogy egy hölgy kételkedjék a
lovagiasságomban, ha rokonom is. <span class="pagenum"><a name=
"Page_96" id="Page_96">-96-</a></span></p>
<p>Megindultunk. Gyönyörü idő volt; sehol egy felhőcske se
látszott.</p>
<p>– Tudod mit? – szólt egyszerre a Zsena. – Megnézzük az
oroszlánkői várat! Én már láttam, de nem bánom. Voltál már ott?
Nem? Akkor annál inkább. Az út odáig elsőrangu, és a várból
gyönyörü kilátás nyílik; el lehet látni Stájerországba.</p>
<p>– Bánom is én – feleltem. – Azt hiszed, hogy én valami szörnyen
szeretném látni Stájerországot?… Akarja az ördög!</p>
<p>– Nem tudod, mit beszélsz – felelt ő. – Az oroszlánkői vár jó
karban fentartott középkori vár; középkori berendezés, minden
restaurálva, de tökéletesen úgy, a hogy Miczbán idejében volt,
középkori ereklyék, minden. Van ott földalatti út, egy csodálatos
terassz, czinterem, feneketlen kút, kinzókamara, földalatti
börtönök, a mit csak akarsz. Láttál már te igazi, hamisítatlan
középkori várat?</p>
<p>– Nem láttam – feleltem – de nem is akarok látni. Nem vagyunk
mar a középkorban.</p>
<p>– Nem tudod, mit beszélsz – felelte ő. – Oroszlánkőn, a faluban,
mindjárt a vár alatt, van egy híres kis kocsma; már csak azért is
érdemes odamenni. Soha, se olyan kávét, se olyan rántott csirkét
nem ettél, mint a milyet ott kapni.</p>
<p>– Ez már beszéd! – feleltem én. – Akkor hát nézzük meg az
oroszlánkői várat!</p>
<p>Jól haladva, másfél óra alatt odaértünk. Megnéztük a várat, s mi
több, bementünk uzsonnálni a híres vendéglőbe. A rántott csirkére
nem terjeszkedem ki, pedig ez a rántott csirke volt az oka
mindennek. Mert mire a rántott csirke elkészült, egyszerre,
váratlanul, iszonyu vihar kerekedett. Mialatt falatozunk és egy kis
szódás bort iszunk, véletlenül kinézünk az <span class=
"pagenum"><a name="Page_97" id="Page_97">-97-</a></span> ablakon,
és egyszerre csak azt látjuk, hogy odakünn szakad az eső,
villámlik, mennydörög, a mit csak akarsz.</p>
<p>– Eh! – szólt a Zsena. – Megvárjuk, a mig eláll az eső.</p>
<p>A Zsena nem félénk természetü, a mint látni fogod.</p>
<p>A vendéglősné, hogy ne unatkozzunk, elibénk tett három vagy négy
kötet vendégkönyvet, a melybe a vár és a kocsma látogatói bölcs
mondásokat szoktak írni, a vár gyönyörüségéről és a kocsma
jóságáról. Unalmunkban lapozgatjuk a könyveket, és ilyeneket
találunk benne:</p>
<div class="poem">
<div class="stanza"><span class="i0">Behozták már a
levest,<br /></span> <span class="i0">De tésztát benne
kevest.<br /></span></div>
</div>
<p>Azután: »Jöttem, láttam, jóllaktam.« Még ilyet is: »Itt voltam;
bort is ittam; ugy-e okos vagyok?«</p>
<p>– Te is írhatnál bele valami okosat – szólt a Zsena.</p>
<p>– Ha te azt hiszed – feleltem én – hogy én csak úgy az ujjamból
rázom ki az elmésségeket, akkor te rettenetesen tévedsz. Nekem
ehhez fejtörés kell.</p>
<p>– Hát csak törd a fejedet – szólt ő. – Én irok bele.</p>
<p>Azt írta bele:</p>
<div class="poem">
<div class="stanza"><span class="i0">Nagyon esik az
eső,<br /></span> <span class="i0">Makkot eszik a
medve.<br /></span></div>
</div>
<div class="blockquot">
<p>Írtam itt helyben, Oroszlánkőn, estefelé, csütörtökön.</p>
<p class="right">Eugénia.</p>
</div>
<p>– Te ezt megteheted – jegyeztem meg – de én nem bujhatok Eugénia
álnév alá; s viszont egy olyan ember, a ki nemsokára a
diszkoszvetés világbajnoka lesz, nem örökítheti meg a nevét egy
efféle móka alatt.</p>
<p>– Hát gondolkozzál – felelt ő – a mig kocsit kerítünk. Mert úgy
látom, nem várhatjuk meg, a mig <span class="pagenum"><a name=
"Page_98" id="Page_98">-98-</a></span> eláll az eső. Lassankint
beesteledik; kocsin kell hazamennünk.</p>
<p>Odaszólt a vendéglősnének, hogy fogasson be egy fedeles kocsiba.
A tandemért majd érte küldünk.</p>
<p>Ekkor kiderült, hogy a vendéglőnek mind a négy kocsiját elvitték
a vár más látogatói, a kik egy közeli fürdőhelyről rándultak ki
ide.</p>
<p>A vendéglősné igérte a jóakaratját, hogy majd kerestet kocsit a
faluban.</p>
<p>De sehol se találtak. Fedeles kocsi nem sok lehetett a faluban;
a kinek talán volt, alkalmasint nem akarta az istent kísérteni.</p>
<p>Mert valóságos istenítélet volt odakünn. A vendéglő körül úgy
csapkodott a mennydörgős mennykő, hogy öröm volt látni.</p>
<p>A Zsenát, a ki, mint látni fogod, éppen nem félénk természetü,
ez egy cseppet se zavarta.</p>
<p>– Mit van mit tenni?! – szólt – várakozunk! Otthon nem tudják,
hová lettünk; nem küldhetnek értünk kocsit. Meg kell várnunk, a mig
a vendéglő valamelyik kocsija visszajön a fürdőből.</p>
<p>– Bizony, a mi kocsijaink ma már aligha jönnek vissza a fürdőből
– szólt a vendéglősné. – Legalább remélem, hogy a kocsisoknak lesz
annyi eszük és megvárják, a mig elmúlik ez az ítéletidő.</p>
<p>– Sebaj! – felelte a Zsena. – Egyszer majd csak eláll az eső! Én
még nem láttam olyan esőt, a melyiknek valamikor vége ne szakadt
volna.</p>
<p>– Vacsora utánra bizonyosan eláll – mondottam én. – Mindenesetre
jó lesz, ha itt vacsorálunk, mert arra már mérget vehetünk, hogy
ugyancsak későn érkezünk haza.</p>
<p>– Az nem bizonyos, hogy eláll – vigasztalt bennünket a
vendéglősné – mert erre, mifelénk, ritkán <span class=
"pagenum"><a name="Page_99" id="Page_99">-99-</a></span> van ilyen
idő, de ha egyszer van, akkor rendesen két napig el szokott
tartani. Inkább úgy látszik, hogy reggelig már nem ül el a vihar.
De az semmiesetre se fog ártani, ha meg tetszik vacsorálni.</p>
<p>– Helyes! Vacsoráljunk meg! – szólt a Zsena nyugodtan.</p>
<p>Én még akkor se gondoltam semmire.</p>
<p>A míg a vacsora elkészült, komoly dolgokról beszélgettünk.</p>
<p>– E szerint te azt reméled – kérdezte a Zsena – hogy nemsokára
világbajnoka leszel a diszkoszvetésnek?</p>
<p>– Nemcsak remélem, bizonyos vagyok benne – feleltem. – Mindennap
olvashatod, hogy már ma is hogyan beszélnek rólam az ujságok.
Sohasem említenek másképpen, csak így: »az ujabb diszkoszvető gárda
ez a kimagasló alakja…«</p>
<p>– Ezt én még sohasem olvastam – felelte ő.</p>
<p>– No, ha csak ilyen ujságot akarsz olvasni, ilyet mutathatok –
feleltem.</p>
<p>És kivettem a zsebemből tizenegy darab ujságszeletet; mert
mindig ki szoktam vágni, ha a versenyjelentésekben ezt vagy azt
írják rólam.</p>
<p>A Zsena meggyőződést szerzett magának, hogy nem beszélek csak
úgy a levegőbe, és látszott rajta, hogy egy kicsit resteli a
tájékozatlanságát.</p>
<p>– Már az bizonyos – felelte – hogy tizennyolczéves korában kevés
embernek volt olyan szép sportmultja, mint neked.</p>
<p>Ebből láttam, hogy a Zsena értelmes és kedves asszony, de ebből
én még nem sejtettem rosszat.</p>
<p>Hanem vacsora után már nem beszélgettünk komoly dolgokról. Jól
befalatoztunk, igen sok szódás bort megittunk; és a Zsena kinézett
az ablakon. <span class="pagenum"><a name="Page_100" id=
"Page_100">-100-</a></span></p>
<p>– Úgy esik, barátom – szólt ő – mint ha dézsából öntenék.</p>
<p>– Hát már most mi lesz? – kérdeztem én,</p>
<p>– Mi lesz? – felelt ő. – Az, hogy: várjuk a jó szerencsét! Vagy
az esőnek lesz annyi esze, hogy eláll, vagy valamelyik kocsisnak
nem lesz esze és visszajön, de valahogy majd csak megleszünk, mert
sehogyan még sohase voltunk.</p>
<p>– És addig mit fogunk csinálni? – kérdeztem, mert azt hittem,
hogy talán valamelyik vendégkönyvet akarja.</p>
<p>– Addig udvarolni fogsz nekem! – felelt ő és mosolygott.</p>
<p>Tulajdonképpen most néztem meg először a Zsenát.</p>
<p>– Hallod-e – feleltem – az nem lesz valami nehéz! Mert, tudod-e,
Zsena, hogy te tulajdonképpen nagyon szép asszony vagy?!</p>
<p>A Zsena elnevette magát és azt felelte, hogy:</p>
<p>– Ne mondd! Hát tetszem neked?</p>
<p>– De nagyon! – feleltem én és igazat mondtam, mert csak most
láttam, hogy milyen szép szeme van, és az, hogy a sok szódás bortól
egy kicsit kipirult az arcza, rettenetesen jól állott neki.</p>
<p>– Akkor hát miért nem udvaroltál nekem soha? – kérdezte ő.</p>
<p>– Mert úgy gondoltam, hogy tulajdonképpen rokonok vagyunk –
feleltem. – De jobban meggondolva a dolgot, most már látom, hogy
tulajdonképpen nem vagyunk rokonok.</p>
<p>– No olyan közeli rokonság nincs közöttünk, hogy attól ne
udvarolhatnál nekem! – felelt ő. – De mit nézel rajtam olyan merőn?
Egyszerre úgy nézel, mint ha sohase láttál volna!</p>
<p>Mert csakugyan most kezdtem jobban megnézni. <span class=
"pagenum"><a name="Page_101" id="Page_101">-101-</a></span></p>
<p>– Azt nézem – feleltem neki – hogy milyen szép vastag nyakad
van!</p>
<p>Elnevette magát, és a nevetése ugy csengett, mintha
megcsiklandozták volna.</p>
<p>– A nyakam tetszik neked? – kérdezte. – És eddig tart az
udvarlásod?</p>
<p>– Dehogy! – feleltem. – Csakhogy a nyakad olyan szép, hogy az
ember szeretne beleharapni! De, légy nyugodt, szép neked mindened,
a mit csak megnéz az ember!</p>
<p>Felhajtotta a szódás bort, a mi a pohárban volt, és folyton
nevetve, így faggatott:</p>
<p>– Hát ne tartsd magadban, hanem rajta, mondd el, mi tetszik
neked rajtam?! És beszélj arról is, hogy mi nem tetszik neked a
többi asszonyban? Mit nézel meg az asszonyokon először? Milyen az a
nő, a ki a te ízlésed szerint való? Beszélj erről. Látod, ez
érdekel engem.</p>
<p>– Tudod – feleltem – én az asszonyoknak a száját és a
szemöldökét nézem meg legelőször. És minél jobban nézlek, annál
inkább látom, hogy az olyan száj és az olyan szemöldök a legszebb,
a milyen a tied. Nekem a vékonyajku, vagy a picziszáju asszonyok
nem tetszenek. Az ajak legyen formás, húsos és piros; lássék rajta,
hogy nemcsak éppen beszélni, hanem csókolni való. Ha száj, hát
legyen száj; legyen mit megcsókolni rajta…</p>
<p>Mintha egy kicsit megzavarodott volna, a szavamba vágott és azt
kérdezte, hogy:</p>
<p>– Jézusom, te fiu! Hát nekem nagy szájam van?</p>
<p>– Nem, hanem olyan, a milyen kell – feleltem. – És aztán a
szemöldök is ilyen legyen, a ki angyala van, ilyen sűrű, ilyen
szépen rajzolt…</p>
<p>Az »a ki angyala van«, úgy látszik, nem tetszett neki, mert
megint közbeszólt: <span class="pagenum"><a name="Page_102" id=
"Page_102">-102-</a></span></p>
<p>– Te, egy kicsit nagyon is belejöttél!… Ha nehezen fogsz hozzá,
ugyancsak hamar neki lendülsz! Ne ilyen hevesen udvarolj; inkább
szép lassan, kitartóan. És nyugodtan, nyugodtan! A vendéglősnének
nem kell tudnia, hogy te most udvarolsz.</p>
<p>Ekkor már kezdtem egyet-mást gondolni, és beláttam, hogy igaza
van: a világnak nem kell tudnia, hogy mi jár a fejemben.</p>
<p>– Mintha bizony lehetne hosszan nézni rád, a nélkül, hogy az
ember neki lendüljön! – szóltam halkan, a fogam közül, hogy a
vendéglősné ne hallja, de úgy néztem rá, hogy ha úgy szólok, mint a
hogy tekintek, ez már bömbölés lett volna, mert szavamra mondom, a
tekintetem a mennydörgést is pótolhatta volna. – Hiszen a szemed
olyan, mint két parázs!…</p>
<p>Egy kicsit megakadtam, mert arra gondoltam: milyen kár, hogy nem
vagyunk kettesben, hogy a vendéglősné meg a cselédje folyton itt
botorkálnak! Borzasztóan szerettem volna megcsókolni!</p>
<p>Egy kicsit összehúzta a szemhéjait, úgy nézett rám. De várta,
hogy folytassam, mert így ösztönzött:</p>
<p>– És?… És?… (Ő is halkan szólt, alig nyitotta ki a száját.) Azt
tudom, hogy szép szemem van… ezzel nem mondasz ujságot… mást nem
találsz rajtam?… Semmi egyebet?</p>
<p>Kezdtem nagyon izgatott lenni.</p>
<p>– Attól féltem, hogy megharagszol – szóltam éppen olyan hangon,
mint előbb – de hiszen te kérdeztél, nem igaz?</p>
<p>– Ne félj – felelte – nem haragszom meg. Persze, hogy én
kérdeztelek! Hiszen csak arról van szó, hogy mi tetszik neked az
asszonyokon, mit nézel meg rajtuk hosszasabban? Elmondod nekem ezt,
mert engem ez a tárgy érdekel, elmondod úgy, mint a hogy egy
jóbarátodnak mondanád el. <span class="pagenum"><a name="Page_103"
id="Page_103">-103-</a></span></p>
<p>– Aztán, – folytattam suttogva, – minden nőnek meg szoktam nézni
a fülét. (Mosolygott.) Sohase tetszik nekem, csak az olyan nő, a
kinek a füle kicsi, rövid, kerekded, formás és szorosan a fejhez
simuló. Ó, milyen gyönyörü fülecskéd van! Zsena! Zsena!</p>
<p>– Ne suttogjál – szólt – beszélj hangosabban. Látod, már ide
néznek.</p>
<p>A hangosabb beszéd természetesen közönbösebb hangot
követelt.</p>
<p>– Minden tetszik nekem rajtad! Minden, de minden!…</p>
<p>Égő pillantásom – a mint bizonyosan észrevette, az álnok! – egy
porczikáját se kerülte ki. Semmit se hagyott figyelmen kivül,
semmit! Esküszöm neked, hogy Zsena elragadóan festett a
bicziklista-ruhában; és sokat tudtam volna beszélni erről, nagyon
sokat!</p>
<p>De, a mit gondoltam, részben nem mertem megmondani neki, részben
nem akartam tanuk előtt beszélni erről… Valami homályos sejtelem
kezdett derengeni bennem, hogy nemsokára magunk maradunk.</p>
<p>– Részleteket! Részleteket! – követelte Zsena.</p>
<p>– Mit mondjak még egyebet, a mit meghallgatnál? Mindent
elragadónak találok rajtad: azt a bájos mozdulatot, a melylyel
egyik czigarettáról a másikra gyujtasz rá… a kezedet… ezt a szép,
kövér kezet… látod, ki nem állhatom a kis kezeket, a kis mancsokat…
se a kis lábakat… ne dugd el a lábadat… a czipődet megőrjítőnek
találom… Mit mondjak még egyebet? Tudod-e, hogy sohase láttam
asszonyt, a ki olyan szépen tudná kifúni az orrát, mint te!</p>
<p>Erre már elkaczagta magát. Pedig hiszed, nem hiszed, magam se
értem, de ebben a pillanatban valósággal a szerelem szólt belőlem.
<span class="pagenum"><a name="Page_104" id=
"Page_104">-104-</a></span></p>
<p>– De már erre iszunk egyet – szólt a Zsena – mert ezt a bókot
még sohase hallottam!</p>
<p>És koczintottunk, az ő egészségére.</p>
<p>– Nem iszod ki? – kérdezte a Zsena, mert éppen csak hogy
megkóstoltam a bort. Kezdtem már betelni ezzel az ízetlen
folyadékkal.</p>
<p>– A te egészségedre csak pezsgőt lehet inni – feleltem neki.</p>
<p>– Hja, barátom, azt itt Miczbán óta nem ittak! Ha szeretsz, azt
iszod, a mit én iszom.</p>
<p>És ő kiitta a borát.</p>
<p>– Ha megengeded – feleltem, hogy a te poharadból igyam, azt
itathatsz velem, a mit akarsz. Akármit: petróleumot, benzint, vagy
a mit el tudsz képzelni.</p>
<p>– Nesze, lelkem! – szólt és tele töltötte a poharát.</p>
<p>Természetesen egy hajtásra kiittam. Ha méreg lett volna benne,
akkor is kiittam volna. Vagy legalább akkor is úgy tettem volna,
mintha kiinnám.</p>
<p>– És már most – kérdeztem – ezentúl nem fogsz inni ebből a
pohárból?</p>
<p>– Dehogy nem! – felelt ő. – Ezentúl mind a ketten ebből a
pohárból iszunk.</p>
<p>És ivott utánam, barátom! Megint teletöltötte a poharat, és
olyan nagyot húzott belőle, hogy ettől én ittasodtam meg.</p>
<p>Már a legjobb hangulatban voltunk, és éppen készülődtem, hogy:
no, most mindjárt vakmerő leszek! – a mikor egyszerre csak négy
ázott alak állított be a terembe.</p>
<p>Tudniillik az étteremben ültünk, vagy ha úgy akarod: az ivóban,
mert a kocsma tulajdonképpen csak egy nagy szálából állott; ezen
meg kellett osztozkodnia, nappal az albumot gyarapító és anzikczot
író intelligencziának, este pedig a helybeli bortestvéreknek.
<span class="pagenum"><a name="Page_105" id=
"Page_105">-105-</a></span></p>
<p>Az ázott alakok, ügyet se vetve ránk, nagy lármával helyezkedtek
el, nem messze tőlünk. Igen hangosak voltak, és látni lehetett
rajtuk, hogy nemsokára még hangosabbak lesznek.</p>
<p>– Hallod, ez most már nem lesz valami mulatságos! – szólt a
Zsena. – Jó lenne tőlük félrevonulni, egy másik szobába.</p>
<p>– Biz’ az jó lenne – feleltem én.</p>
<p>Ekkor ugyanis már kezdtem mindenfélét gondolni.</p>
<p>A Zsena magához hívta a kocsmárosnét.</p>
<p>– Lelkem, – mondotta neki, – most már, úgy látszik, itt kell
maradnunk reggelig. Van-e két szobája?</p>
<p>Kiderült, hogy csak egy vendégszobája van. Ezenkívül még csak
egy szoba van a házban; abban ő meg a családja alusznak. Néha, a
mikor a vendégszoba már el van foglalva és uj vendég érkezik, a mi
alig egyszer-kétszer esik meg egy esztendőben, úgy segítenek
magukon, hogy az uj vendégnek az ivóban vetnek ágyat. De ez most
lehetetlen, mert az ilyen időben a cselédek alusznak az ivóban.</p>
<p>– A cselédséget nem kell bántani! – szóltam én, mert nagyon
megörültem ennek a dolognak.</p>
<p>– Nevezetesen nem alhatnak mindnyájan a konyhában, – magyarázta
a kocsmárosné, – a színbe pedig beesik az eső.</p>
<p>– Na hát azt az egy szobát mindenesetre lefoglalom – mondotta a
Zsena.</p>
<p>A vendéglősné tovább ment. Talán azt gondolta, hogy majd csak
megleszünk így is.</p>
<p>Látom, hogy a Zsena nem mozdul, hát azt kérdezem tőle:</p>
<p>– No, nem megyünk a vendégszobába?</p>
<p>– Nem addig van az, barátom – felelte a Zsena. <span class=
"pagenum"><a name="Page_106" id="Page_106">-106-</a></span> – Előbb
gondoskodnunk kell róla, hogy: mi lesz veled az éjjel? Mert végre
is nem maradhatsz reggelig az én szobámban; remélem, ezt magad is
belátod. Nem vagy se annyira rokonom, se annyira gyerek!…</p>
<p>– Ó, Zsena! – szóltam, de nem mertem azt mondani, a mit
gondoltam.</p>
<p>Hát csak annyit mondtam:</p>
<p>– Menjünk be a vendégszobába!… És aztán, ha majd aludni akarsz,
elküldesz. Akkor majd visszajövök ide és reggelig itt alszom egy
széken. Hidd el, én állva is tudok aludni!</p>
<p>A fejét csóválta.</p>
<p>– Arról szó se lehet – felelte. – Egyelőre várunk. Most még csak
féltíz. Tizenegyig fenn maradunk. Addig majd csak kitalálunk
valamit. Még az is meglehet, hogy haza megyünk.</p>
<p>– Most már semmiesetre se mehetünk haza – magyaráztam neki. –
Mert ha el is áll az eső, tandemen nem indulhatunk meg ebben a
vaksötétben.</p>
<p>– Hátha visszajön valamelyik kocsi?</p>
<p>Alattomban reméltem, hogy nem lesz ilyen disznó balszerencsém,
de ezt nem árultam el neki, csak annyit mondtam:</p>
<p>– Ez ugyan nem valószinü, de jól van, fenmaradunk tizenegyig.
Hanem menjünk át a vendégszobába! Ha kocsi jön, ott is
meghalljuk.</p>
<p>– Nem. Ha fenmaradunk, akkor én még iszom – felelte.</p>
<p>– Ott is ihatunk – mondtam én.</p>
<p>– Nem. Én nem alszom olyan szobában, a melyik tele van
borszaggal – mondotta ő.</p>
<p>– De hiszen öt perczczel ezelőtt te mondtad!…</p>
<p>– Jegyezd meg magadnak, hogy ha egy asszony öt perczczel ezelőtt
valamit mondott, ez csak egy <span class="pagenum"><a name=
"Page_107" id="Page_107">-107-</a></span> okkal több, hogy öt
perczczel később az ellenkezőjét mondja.</p>
<p>Nem tudtam ugyan megérteni, miért beszél így, de ez még nem
boszantott volna; sokkal inkább boszantott az, hogy olyan nehezen
érek czélt.</p>
<p>De, hiába, nem tudtam rábeszélni, hogy teljesítse az
óhajtásomat.</p>
<p>Ez egy kicsit elkedvetlenített.</p>
<p>Az ázott alakok miatt most már nem udvarolhattam neki olyan
hevesen, mint előbb. De közelebb férkőztem hozzá; sőt még a kezét
is megszorongattam.</p>
<p>Hanem ő sokkal tartózkodóbb lett. Nem tudom, az ázott alakok
miatt-e, vagy azért, mert látta, hogy most már fölösleges engem
bátorítani. Ó, egy cseppet se kellett már engem bátorítani arra,
hogy, mihelyt magunkra maradunk, azonnal igen veszedelmessé
váljak!</p>
<p>Olyankor, ha valami nagyon merészet mondtam neki, mindig
kihozott a sodromból. Közbevágott és erőszakolta, hogy igyunk. De ő
is ivott; nem maradhattam hátra.</p>
<p>És lassankint, a nélkül, hogy észrevettem volna, visszaterelte a
beszélgetést a komoly dolgokra. Kérdezősködni kezdett a
versenyekről: hányszor lettem első, mikor, és milyen szakokban. De
nekem már elment a kedvem a komoly dolgoktól.</p>
<p>Mondtam neki, hogy engem jobban érdekel az, a miről az előbb
beszéltünk, és nekiláttam, hogy visszazökkenjünk a kerékvágásba. De
ilyenkor nem igen engedte, hogy szóhoz jussak, és integetett, hogy
az ázott alakok mindezt meghallhatják. Ekközben úgy nézett rám,
mintha azt mondta volna: »Majd ha egyedül leszünk!«</p>
<p>Azután mintha a bor megoldotta volna a nyelvét. Fecsegni kezdett
mindenféléről, a mi engem a legkevésbbé <span class=
"pagenum"><a name="Page_108" id="Page_108">-108-</a></span> se
érdekelt. Tisztán emlékszem, hogy utóljára azokról az unalmas kis
nénikékről beszélt, a kikkel ebéd előtt tenniszeztünk.</p>
<p>Ezek az unalmas kis nénik még távollétükben is untattak.
Megjegyzem, hogy a vihar nem hűtötte le a levegőt; iszonyu meleg
volt. A terem lassankint megtelt ételszaggal és füsttel. A fejemet
nehézzé tette a sok szódás bor. Aztán meg délelőtt is, délután is
kemény munkát végeztem. És végre, ilyenkor én már aludni
szoktam.</p>
<p>Szóval, mialatt a Zsena pletykált és egyre pletykált, éreztem,
hogy elálmosodom.</p>
<p>Mit mondjak, Tógyer? Iszonyu csata dúlt bennem a szerelem és az
álmosság között! Ha nincs ez a kaland, ha előbb nem tüzel föl ez a
kis boszorkány, bizonyosan leragadt volna a szemem.</p>
<p>Már tizenegy is elmult. Könyörgő szemeket vetettem a Zsenára,
már a mennyire ki tudtam nyitni a szemem.</p>
<p>Végre ütött a megváltás órája. Az ázott alakok kezdtek nagyon
kedélyesek lenni, és a Zsena ezt nagyon kedélytelennek találta.
Egyszerre csak azt mondja nekem:</p>
<p>– Itt már nem maradhatunk; aztán meg ideje is, hogy aludni
menjünk. Az ügy egy kicsit czifra; de szükség törvényt bont. Hiába,
nincs más megoldás; nem kergethetlek ki az esőbe. Ott fogsz aludni
a szobámban, a kanapén. De csak egy föltétel alatt adok neked
szállást. A becsületszavadat kötöd le, hogy számíthatok a
lovagiasságodra. És becsületszavadat adod arra is, hogy akármit
parancsolok, vakon fogsz engedelmeskedni.</p>
<p>Természetesen vad örömmel adtam becsületszavamat. Hiszen a
becsület-kódex első paragrafusa úgy szól, hogy a becsületszó ilyen
esetekben nem kötelező; sőt ellenkezőleg. <span class=
"pagenum"><a name="Page_109" id="Page_109">-109-</a></span></p>
<p>– Meggyőződhettél róla – mondtam a Zsenának – hogy az a hölgy, a
ki a lovagiasságomra hivatkozik, nem épít homokra.</p>
<p>– Bízom benne, hogy jellemes férfival van dolgom – felelte a
Zsena.</p>
<p>Ezt a dicséretet egy kicsit gyanúsnak találtam. Az asszonyok
azokat a férfiakat dicsérik a legszivesebben, a kiket kinevetnek.
Csak nem akar kijátszani?!</p>
<p>Elképzelheted, hogy az örvendetes fordulat fölrázott
letargiámból. A mig átmentünk a vendégszobába, éreztem, hogy vadul
kalapál a szivem.</p>
<p>A vendéglősné is velünk jött, de nemsokára kiment. A hogy
betette maga után az ajtót, szó nélkül a nyakába borultam a
Zsenának és össze-vissza csókoltam.</p>
<p>Kibontakozott az ölelésemből és azt mondta:</p>
<p>– Hohó, barátom, hát ez a lovagiasság?!</p>
<p>– Bocsáss meg – feleltem – de ez nem ellenkezik a
lovagiassággal. Én őszintén megvallottam neked, hogy szerelmes
vagyok beléd, hogy meghalok egy csókodért, és hogy ha belenézek
ebbe a két parázsba, nem tudok uralkodni magamon.</p>
<p>– Igen, de becsületszavadat adtad, hogy vakon fogsz
engedelmeskedni, én pedig azt parancsolom neked, hogy viselkedjél
tisztességesen és mindig legalább is három lépésnyi távolságban
légy tőlem!</p>
<p>– Eddig még nem parancsoltál semmit, és én, a ki szeretlek,
imádlak, a ki már alig vártam…</p>
<p>– Most nem arról van szó – szólt közbe a Zsena. – Nekem semmi
kifogásom az ellen, hogy szerelmes légy belém, hiszen én magam is
bátorítottalak, hogy csak mondj el mindent, a mi a sziveden van. De
a szerelem az más blattra tartozik: most az éjszakáról van szó. A
szerelemről beszélhetsz holnap, a mennyit akarsz; meg foglak
hallgatni, engem ez érdekel. De <span class="pagenum"><a name=
"Page_110" id="Page_110">-110-</a></span> erre az éjszakára
felfüggesztjük az egész szerelmi ügyet; mert most aludni akarok. Te
pedig szót fogadsz, ha nem akarod, hogy kikergesselek a pokolba,
mint szószegő, lovagiatlan embert. A lovagias férfi, barátom, nem
él vissza egy nő védtelenségével; nem fizet hálátlansággal azért,
ha egy hölgy szivességet tesz neki; és nem akarja erőszakkal
csikarni ki azt, a mit kapnia kell, barátom, és nem rabolni, – a
mit az igazán lovagias férfiaknak önként adnak meg a nők, a mikor
meggyőződtek róla, hogy a lovag szerelme nem üres beszéd. Holnap,
Czézár, semmi se fog akadályozni, hogy bebizonyítsd a szerelmedet,
a hogyan tudod; holnap tehetsz, a mit akarsz, mondhatsz akármit,
nem foglak elriasztani… Holnap folytatjuk, a hol ennek a szobának a
küszöbénél elhagytuk; holnap magam is azt mondom, üsd a vasat, a
mig meleg!… De most, most Treuga Dei van, barátom. Most az én
éjszakai pihenésemről van szó; most a vendégem vagy; most teljes
nyugodtságra kárhoztat a becsületszó, a melyet nekem adtál, és
nemcsak ez a becsületszó, hanem a gentlemanlikeness is, a mely
éppen úgy köt egy lovagias férfit, mint ha kötéllel volna
lekötözve, úgy, hogy mozdulni se tud. Egy lovagias férfi nem
használhatja föl azt, hogy megkönyörültek rajta, a mikor
hajléktalan volt; egy lovagias férfi megvárja azt, mig a
szerelmesével áll szemben és nem egy jótékonyságot gyakorló,
szegény, védtelen asszonynyal, a ki össze van törve, s a kinek
holnap talán meg fog dobbanni a szive, de a ki ebben a perczben
csak pihenésre vágyik…</p>
<p>– Emberfelettit kivánsz tőlem – feleltem az álnok kaczérnak. –
De ne mondhassa senki, hogy Oláh Czézár lovagiatlanságot követett
el!… Senki, még az se, a kit emberfeletti módra szeret, a kit a
legjobban szeret a világon! Egy igéretem, egy becsületszavam
<span class="pagenum"><a name="Page_111" id=
"Page_111">-111-</a></span> van!… Megtartom hűségesen;
parancsolhatsz akármit: engedelmeskedni fogok!</p>
<p>Ezt csak ravaszságból mondtam, mert láttam, hogy be akar csapni.
De meg akartam nyugtatni, hogy a helyzet még kedvezőbbé váljék.</p>
<p>Magamban így okoskodtam:</p>
<p>– Most nem ellenkezem veled, mert most még kilökhetsz! Most csak
gondold azt, hogy ostoba vagyok! Most színeskedjünk egy kissé; úgy
kivánja a helyzet. De várj, csak aludjál el!… A becsületszó! Nőkkel
szemben nincs becsületszó!</p>
<p>– Akkor hát feküdjél le arra a kanapéra, ruhástul – szólt Zsena,
a kit a hangom megtévesztett. – És aludjál, ha tudsz!</p>
<p>Azzal kifelé indul.</p>
<p>– Hová méssz? – kérdeztem.</p>
<p>– Elfelejtettem megmondani a vendéglősnének – felelte – hogy
reggel hat órakor keltsenek föl bennünket, ha akkorra kitisztul az
idő. Aztán egy köpönyeget akarok kérni tőle takarónak; mert nem
szeretnék megfázni. A számlámat is ki akarom fizetni; hogy reggel
azonnal indulhassunk. És, tudod, intézkedni kell, hogy valaki már
hajnalban elinduljon a kastély felé; ne nyugtalankodjanak otthon
nagyon sokáig…</p>
<p>– Ezt én mind elvégezhetem.</p>
<p>– Nem, nem; csak feküdjél le. Fogadj szót!</p>
<p>Tisztában vagyok vele, hogy a mikor egy asszony négy czimen is
megokolja egyetlenegy lépését, akkor ez a négy czim mind hazugság,
s az igazi ok valami más: az ötödik, a mit nem mond.</p>
<p>Sok mindent gondoltam… de nem gondoltam semmi rosszat.</p>
<p>Mikor kiment, egy darabig tanakodtam, hogy ledőljek-e?
<span class="pagenum"><a name="Page_112" id=
"Page_112">-112-</a></span></p>
<p>Igy gondolkoztam:</p>
<p>– Bizonyosan nagyon jó hatással lesz rá, ha látja, hogy szót
fogadtam. Nem fog gyanuperrel élni; eloszlatom minden kétségét,
tökéletesen megnyugtatom, bolonddá teszem… A legokosabb lesz azt
tettetni, mint ha máris aludnám. Akkor, akkor talán… Nem, ez
semmiesetre se fog ártani!</p>
<p>Aztán meg igen vágyódtam már rá, hogy ledőlhessek és egy kicsit
kinyujtózkodjam.</p>
<p>– Eh – gondoltam magamban – addig is szundikálok egy kicsit, a
mig odakünn jár! Egypár percznyi nyugalom nem sok, de az is valami!
Ugy is olyan nehéz a fejem!… a szemem is ég!… Eh, a mig bejön,
addig lehunyom a szemem!</p>
<p>Ledőltem a kanapéra és így beszélgettem magamban:</p>
<p>– Igen, azt fogom szimulálni, mintha máris aludnám!…</p>
<p>Elmosolyodtam.</p>
<p>– Várj csak, álnok kaczér, várj! Gondold azt, hogy alszom!
Feküdjél le gyanutlanul! És csak aludjál el!…</p>
<p>Lehunytam a szememet és a következő perczben már mélyen
aludtam.</p>
<p>Mikor fölébredtem, ide s tova hét óra lehetett. A nap besütött
az ablakon.</p>
<p>A Zsena ott állott előttem; ő költött fel.</p>
<p>– Ébredj, hétalvó! Mindjárt indulunk!</p>
<p>És gonoszul mosolygott.</p>
<p>Azt hittem, hogy mindjárt megüt a guta!</p>
<p>Egy pillanatra arra gondoltam, hogy megmentem legalább a veszett
fejszének a nyelét és érdemet kovácsolok a balszerencsémből.
Szinleltem, mintha szándékosan aludtam volna el; mintha
engedelmeskedtem volna, ideálisan értelmezett lovagiasságból! Igy
talán <span class="pagenum"><a name="Page_113" id=
"Page_113">-113-</a></span> megmenthetem a jövőt… s azonnal
folytathatom, a mit elkezdtünk… ott, a hol ennek az átkozott
szobának a küszöbén elhagytuk.</p>
<p>De a Zsena olyan gonoszul, olyan átkozott gonoszul mosolygott,
hogy nem állhattam meg: elkáromkodtam magamat.</p>
<p>Mikor már fel akartunk ülni a kocsiba, azt mondom a
Zsenának:</p>
<p>– Várj csak egy kicsit…</p>
<p>– Hová méssz? – kérdezte ő.</p>
<p>– Beleirom a nevemet a vendégkönyvbe.</p>
<p>Velem jött és nézte, hogy mit irok. Azt irtam a könyvbe, az ő
neve alá:</p>
<div class="blockquot">
<p>Jöttem, nem láttam, aludtam!</p>
<p class="right">Czézár.</p>
</div>
<p>– Ird oda – szólt a Zsena – azt is, hogy: »Ugy-e, szamár
voltam?«</p>
<p>Még ingerelt, az alávaló!</p>
<p>És tudod-e, mivel tetézte az alávalóságát?</p>
<p>Azt hiszem, szentül meg vagyok győződve róla, hogy mindent
elmondott a Károlynak, mindent, szóról-szóra!</p>
<p>Mert azóta a Károly folyton röhög, ha engem megpillant. Annyira
röhög, hogy a mikor vívunk, a röhögéstől nem tudja védeni magát, és
ha a kardok élesek volnának, összekaszabolhatnám, pecsenyévé!</p>
<p>A Zsenával pedig azóta nem tudok beszélni. Ő csak mosolyog –
megtudnám ölni, megtudnám enni, agyon tudnám csókolni ezért az
átkozottul gonosz mosolygásáért!… <span class="pagenum"><a name=
"Page_114" id="Page_114">-114-</a></span> De olyan ügyesen szökik
meg előlem, mint… akkor este!</p>
<p>Így történt, Tógyer!</p>
<p>Ha ezek után is fentartod azt a súlyos vádat, hogy tökfilkó
módjára viselkedtem, csak ird meg! Biztosítlak, nem fogok
érzékenykedni.</p>
<p>Mindig híved a legálmosabb</p>
<p class="right"><i>Czézár</i>.</p>
<hr class="chap" />
<div class="chapter"></div>
<p><span class="pagenum"><a name="Page_115" id=
"Page_115">-115-</a></span></p>
<h2>DALNOKVERSENY.</h2>
<p>– Hiába csúfoltok – szólt Hadházy – és hiába mondotok
kérgesszívűnek, mert én se vagyok rosszabb lelkű, vagy
érzéketlenebb, mint akármelyikőtök! Csak nem tartozom azok közé, a
kik gyönyörüséget találnak benne, ha elérzékenyedhetnek; és nem is
igen van alkalmam erre. Meglehetősen egyedül állok a világban;
tehát nem történhetik velem semmi, a mi megrázhatna. A
többé-kevésbbé idegenek baján pedig nem szoktam töprengeni; igen,
hiába nevettek, menekülök onnan, a hol bajt sejtek. Nem mintha a
más baja nem hatna rám; hanem a szenvedés látása idegessé tesz.
Hogy az uzsorást is idegessé teszi a szegény ember könnye?
Bocsánat, nálam nem ilyen az eset. Ha tudok segíteni a szegény
emberen, segítek rajta; de ha nem tudok segíteni, akkor tovább
állok, mert nem vagyok se olyan gonosz, hogy részvét czímén
gyönyörködjem a kínlódásában, se olyan ostobán lágylelkű, hogy a
szenvedésében való osztakozással meggyötörjem magamat, mikor ezzel
nem használhatok, semmi jót se szerezhetek neki. Be is tudom
bizonyítani, hogy ebben a tekintetben éppen olyan vagyok, mint ti.
Még pedig úgy, ha megvallom, hogy igenis, régen volt, a mikor
utóljára éreztem olyasmit, a mi mély meghatottságnak <span class=
"pagenum"><a name="Page_116" id="Page_116">-116-</a></span>
nevezhető… de ha elmondom nektek, hogy mi okozta ezt a mély
meghatottságot, talán ki fogtok nevetni, vagy meg sem értitek, hogy
hol is kell hát itt elérzékenyedni?!…</p>
<p>Lovagiasság dolga volt, hogy meghallgassuk; annyival inkább,
mert már mindnyájan ugyancsak visszaéltünk a beszédhez való
jogunkkal.</p>
<p>Hadházy elkezdte:</p>
<p>A jogtudományi államvizsgálatra kellett volna készülődnöm, de a
szórakozás, mely minduntalan megtámadta akarattalanságomat, ujra,
meg ujra elvont a tanulástól. Egyszer az egyik pajtásom – nagyúri
származású, gazdag fiú, a kivel az egyetemen vastag barátságba
keveredtem – azt mondja nekem:</p>
<p>– Így soha se mehetünk neki a vizsgálatunknak, hanem tudod mit,
gyere le velem a pusztára! A családom a Rivierán van; csak ketten
leszünk a kastélyban, és egész nap békén tanulhatunk, te jobbra, én
meg balra.</p>
<p>Nem kellett kétszer mondania; leutaztunk, és két nap mulva
egyedül hagyott a kastélyban. Eszébe jutott, hogy mégis csak el
kell mondania egyet-mást Piroska grófnőnek, a kibe akkor nagyon
szerelmes volt; szóval rám bizza a jogtudományt, boldoguljak vele,
a hogyan tudok.</p>
<p>Ha azt mondom, hogy egyedül hagyott a kastélyban, ez csak olyan
pöffeszkedő szólam, a melyet már a nagyúri pajtásomtól tanultam el.
Mert nem ugyan magában a kastélyban, hanem mindjárt a szomszédban,
az urasági tisztek épületében, megtaláltam azt a kis, de jókedvű
társaságot, a melyre három napi szorgalmas tanulás után nagyon is
rászomjaztam. Az öreg kasznár szeretett tarokkozni, s minden este
vendégek voltak nála, a kik a kártyaasztal mellett néha éjfélig
<span class="pagenum"><a name="Page_117" id=
"Page_117">-117-</a></span> is elboroztak. A falu a kastélytól csak
egy puskalövésnyi távolságra van; a jegyző és a tanító minden este
beköszöntöttek. A paskievicshez szükséges negyedik pedig mindig
kéznél volt az ispán vagy az uradalmi irnok személyében. De olykor
mások is beállítottak.</p>
<p>Az öreg kasznár társasága ugyan jóformán csupa öreg emberből
állott, – még az uradalmi irnok is deresedő fejű ember volt, – azt
se mondhatnám, hogy soha se láttam nálok ötletesebb legényeket…
nem, a társalgásuk nem a változatosságával gyönyörködtetett… de
ezek az öreg emberek tudtak mulatni, s ezt a tulajdonságot én
mindig nagyra tartottam. Aztán, ha az ember már annyira elbódult a
magánjogtól, hogy az egész világot a magánjoghoz hasonló sivatagnak
látja, akkor bizony megbecsüli még a trappisták társaságát is.</p>
<p>Szóval a negyedik naptól fogva én is minden este együtt ittam
velök a vizesbort. És olyankor, ha a rendes kártyázó társaságon
kívül senki sem állított be, hosszasan eludvarolgattam az öreg
kasznárnénak.</p>
<p>A kasznárné már jóval túljárhatott az ötvenedik esztendőn, ha
ugyan még nem érte el a hatvanadikat. De meglátszott rajta, hogy
valamikor szép asszony lehetett, s öregségében is megmaradt
kellemes személynek. Mindig jókedvű volt, résztvett a poharazásban,
szerette a tréfát, s a vendégek nem maradhattak az asztalnál olyan
sokáig, hogy ki ne tartott volna a mulatozásban.</p>
<p>Megtudtam, hogy valaha régen kedvelt operetténekesnő volt, és
elég hosszú időn át, mert csak akkor vált meg a színpadtól, mikor
férjhezment az öregéhez, a ki már akkor se volt mai csirke… tehát,
úgy látszik, akkor, a mikor Ida mama számára is elérkezett – már
nem is annyira a férjhezmenés, mint inkább <span class=
"pagenum"><a name="Page_118" id="Page_118">-118-</a></span> a
visszavonulás ideje. Emlékeztem a leánynevére; gyermekkoromban
sokat emlegetett név volt ez. És eszembe jutott, hogy kis fiú
koromban egyszer magam is láttam a színpadon. Természetesen a
homályos emlékeim sorában rejtőzködő Szép Heléna és az öreg
kasznárné között nem igen tudtam fölfedezni a hasonlatosságot.</p>
<p>Nagyon szép idők jártak, s többnyire a szabadban mulatoztunk, a
park egy kellemes helyén. És mialatt az öregek a huszonegyest
kergették, órákig el tudtam beszélgetni Ida mamával, a nélkül, hogy
egy perczig is unatkoztam volna. Hol ő mesélt a régmúlt időkről s a
maga élményeiről; hol én mesélgettem neki azokról, a kiknek a nevét
ő csak az ujságból ismerte, de a kik iránt mégis érdeklődött. Mert
minden iránt érdeklődött és mindenről tudott, a mi abban a világban
történik, a melyet ő már régen elhagyott. Úgy beszélhettem vele,
mint egy fiatallal; okos és kedves maradt, a lelke nem vénült
meg.</p>
<p>Egy este – gyönyörű, meleg májusi este volt – sokkal tovább
maradtunk fenn, mint rendesen. Ida mamának a születésenapját
ünnepeltük… hogy melyiket, soha se derült ki… és ezt a nagy napot
nem ülhettük meg másképpen, mint hogy többet együnk, többet igyunk,
és tovább üljünk a helyünkön, mint máskor. A vendégek meg is
feleltek ennek a várakozásnak, s talán nem követek el
illetlenséget, ha megvallom, hogy ennek következtében a nagy nap
tiszteletére mindnyájan becsiptünk egy kissé, mindnyájan, még Ida
mama is.</p>
<p>Olyan pompásan mulattunk, hogy ennek a kitünő közérzésnek végre
is hangot kellett adni. És az uradalmi irnok, úgy két óra tájban,
szavakba foglalta azt az óhajtást, a mely csak bennem nem támadt
fel, s a <span class="pagenum"><a name="Page_119" id=
"Page_119">-119-</a></span> melyet az öregebbek csak az én
fiatalságomra való tekintettel nem akartak hangoztatni, hogy ne
tünjenek fel nálam is korhelyebb öreg korhelyeknek:</p>
<p>– Nagysád, szépen kérem, énekelje el a <i>Szép Heléná</i>-t,
csak egyszer, egyetlen egyszer!…</p>
<p>Ida mama elpirult, megbotránkozott, de látszott rajta, hogy
szeretné a kívánságot teljesíteni, s csak előttem szégyenkezik. Én
persze erélyesen szekundáltam az irnoknak. Elmondtam, mennyire
bántana, ha még most is olyan idegennek tekintene, a kinek a
jelenlétében semmi kedve ahhoz, a mit a jóbarátok körében szívesen
megtesz. Utóljára az öreg kasznár is segítségünkre sietett:</p>
<p>– Anyókám, no, ne kéresd magad olyan sokáig, énekelj az uraknak
valamit!… Hiszen tudod, hogy mindannyian szivesen hallgatunk!</p>
<p>Ida mama csak ezt várta.</p>
<p>Mikor elkezdett énekelni, majdnem elnevettem magam. A hangja
természetesen már régen elveszítette a fényességét és a szépségét,
ha ugyan volt mit elveszítenie, de az erejét nem veszítette el. És
ez a minden szépség nélkül való, öreges, de erősnek maradt hang,
mely különben a nagy gyakorlat szerezte szabatossággal kezdte
előadni a jól ismert énekszámot, valami rendkívül furcsa és bántó
ellentétet alkotott azzal a fiatalos érzéki sóvárgással, a melynek
ez a dal olyan szívhezszóló megnyilatkozása… Minden udvariasságomra
szükségem volt, hogy az arczom el ne árulja a benyomásomat.</p>
<p>De mire végére ért a dalnak, – soha éneklés ilyen változást nem
idézett elő bennem, – már nem volt kedvem nevetni, mert a mit
hallottam, az lassankint megejtett. Ebből a szépség nélkül való,
öreg, de erős hangból egyre harsányabban, egyre fájdalmasabban,
<span class="pagenum"><a name="Page_120" id=
"Page_120">-120-</a></span> egyre megindítóbban, olyan élnivágyás
szólt, – olyan megremegtetően bánatos, kétségbeesett sóvárgás
valami után, a mi mindig volt és mindig lesz, de annak számára, a
kinek a szava szól, tehát még él, örökre elveszett, – a Heléna
mitológiai szemérmetlenségű olvadozását: <span class=
"poem"><span class="i0">Szeretünk! Élvezünk!<br /></span>
<span class="i0">Szerelem kell nekünk!<br /></span></span> olyan
mámorosan odaadó hévvel, olyan forró érzéssel, annyi lélekkel
énekelte el, hogy bennem megborzongott valami, s megilletődtem,
mint az, a ki akaratlanul valami fájdalmas titok fátyolát
lebbentette fel.</p>
<p>Aztán… hogyan is mondjam el, mint fogott el mindjobban egy eddig
ismeretlen hangulat?!… attól tartok, hogy nem fogjátok megérteni:
mit éreztem, mit kellett éreznem… aztán a többiek, a kik még most
is a régi jó énekesnőt hallották, csodálták és élvezték benne,
tovább énekeltették… majd maguk is nótára gyujtottak, kedvük
szerint. Én fázni kezdtem… De a mikor Ida mama ujra megszólaltatta
a pogány szerelmet, és az ősz Eurydike, a kinek az arcza lángolt s
a szeme tüzelt, elénekelte a szilajul lobogó szerelem szavát:
<span class="poem"><span class="i0">Én a halállal nem
törődöm!…<br /></span></span> már én is egész lélekkel hallgattam
ezt a különös énekesnőt, a ki az egész életét siratta… s a ki
mintha mindnyájunk életét, az egész mindenség életét siratta
volna…</p>
<p>Hogy a bor dolgozott bennem? Egy kissé az is.</p>
<p>De várjatok, még nem vagyok a végén…</p>
<p>Ida mama egyre jobban belemelegedett az éneklésbe. Már nem várta
a biztatást; már azzal se törődött, hogy az öregek közben néha
beszélgetni kezdtek. Előkereste <span class="pagenum"><a name=
"Page_121" id="Page_121">-121-</a></span> emlékezetéből hajdani
műsorának legkedvesebb énekszámait, s kéretlenül is el-elismételte
Eurydike dalát: <span class="poem"><span class="i0">Én a halállal
nem törődöm!…<br /></span></span></p>
<p>Egyszerre egy éles füttyszó zavarta meg a konczertet.</p>
<p>Elmúlt három óra; a madarak fölébredtek és énekszóval
köszöntötték a reggelt.</p>
<p>Rám úgy hatott ez a madárfütty, mint az ujra megujuló természet,
az örök fiatalság harsány, éles szava.</p>
<p>Egy darabig a madarak hangversenyét hallgattuk. Ida mamát egy
kissé megzavarták a reggel hangjai, meg a derengés, majd a
világosság; de már nagyon benne voltunk a mulatságban s jól
találtuk benne magunkat.</p>
<p>Megint csak rágyujtott egy nótára.</p>
<p>És egyszerre észrevettük, hogy valahol egy bolond fülemüle
versenyre kelt az énekesnővel. Míg Ida mama énekelt, a fülemüle is
trillázott, csattogott; mikor a dalnak vége volt, a fülemüle is
elhallgatott.</p>
<p>Ida mama nem hagyta magát. Csak annál nagyobb tűzzel, csak annál
odaadóbban, csak annál áthatóbb hangon énekelt; a hangja betöltötte
a parkot.</p>
<p>Talán azt gondolta, hogy: hiszen most énekel utóljára!</p>
<p>És, higyjétek el, az élethez való ragaszkodásnak, a mindent
átfogó szerelem utolsó átérzésének, a kétségbeesetten lobogó
vágyakozásnak a hangja soha se szólt hozzám ilyen hatalommal, ilyen
megrendítően, mint ennek az öregasszonynak az ajkán. Mikor utóljára
énekelte el: »Én a halállal nem törődöm!« – nekem úgy tetszett,
hogy ez az énekszó mindnyájunk búcsúja az élettől… egy harsányan
hangzó vád a természet ellen, mely lassankint minden jót visszaszed
<span class="pagenum"><a name="Page_122" id=
"Page_122">-122-</a></span> tőlünk, mindent, mindent!… és utolsónak
az öntudatunkat hagyja meg, hogy jól átérezhessük a teljes
kifosztottságunkat, a végső megsemmisülésünket, hogy jól
elsirathassuk mindenünket, mindenünket!</p>
<p>Olyan mély meghatottságot éreztem, mint se azelőtt, se azóta
soha.</p>
<p>Ekközben a fülemüle – talán elunta a mulatságot, talán
megfélemlítette a zaj – végképpen elhallgatott.</p>
<p>Udvariasan úgy magyaráztuk ezt, hogy a fülemüle, a gyöngébb
versenyző fél, átlátta, hogy nem bírja a versenyt, s meghódolt az
énekesnőnek.</p>
<hr class="chap" />
<div class="chapter"></div>
<p><span class="pagenum"><a name="Page_123" id=
"Page_123">-123-</a></span></p>
<h2>A KÖNYVTÁROSNÉ.</h2>
<p>A Borsy németjét a legjobb akarattal se lehetett megnyerő
külsejű embernek mondani. Az óriási testét kétharmadrészben
betakaró, szalonkabát gyanánt szereplő, ormótlan lebernyeg, a
melyet mintha vasvillával löktek volna rá, s a melynek két széles
szárnya járásközben úgy lengedezett, mint két fekete zászló, már
vagy tíz éve volt szégyene a berlini szabásművészetnek.
Gesztenyebarna, ápolatlan haja teljesen elborította inggallérjának
hátulsó részét és apró tincsekben lógott a vállára. Két-három hét
is elmúlt, a mig egyszer megborotválkozott, s már másnap őszes
tüskék ütköztek ki az állán. Azok közé a szakálltalanok közé
tartozott, a kik mintha csak azért borotválkoznának –
olykor-olykor, nagyritkán – hogy az álluk mindig gondozatlan
legyen.</p>
<p>Egy kicsit resteltük a vendéglő közönsége, a fogadós és a
pinczérek előtt, hogy ez az alak egy idő óta mindennapos vendége az
asztaltársaságunknak, s valamelyikünk nem állotta meg, hogy
legalább ennyit ne mondjon Borsynak:</p>
<p>– Te ezt a tudóst egyenesen a <i>Fliegende Blätter</i>ből
hoztad.</p>
<p>Borsy vállat vont. <span class="pagenum"><a name="Page_124" id=
"Page_124">-124-</a></span></p>
<p>– Ti azt nem is sejtitek – felelt – hogy ez a német milyen
kitünő ember. A gyáramnak szakbeli birálataival olyan
megbecsülhetetlen szivességeket tesz, hogy pénzben lehetetlen volna
meghálálni… és csak úgy, isten nevében, mert ez neki semmi. Aztán,
valahányszor Berlinbe megyek, a mi elég gyakran történik, még
jobban lekötelez. A hová én soha be nem juthatnék, előtte azonnal
megnyílik minden ajtó, mert nem képzelitek, hogy otthon, a
kivételesen ritka szaktudásánál fogva, milyen nagy tekintélye van.
Azonkivül ilyenkor minden tőle telhetőt elkövet, hogy szolgálatomra
legyen és hogy azt a pár napot, a melyet Berlinben töltök, minél
kellemesebbé tegye. A legkevesebb, a mivel tartozom neki, az, hogy
most, a mikor először és talán utóljára van Pesten, egészen a
rendelkezésére álljak. Tudom, hogy nagyon szereti a mienkhez
hasonló társaságot, s hogy a mit köztünk hall, az neki csupa
érdekesség; azért hoztam el ide. Különben, ha terhetekre van,
elcsalhatom máshová, a nélkül, hogy ez feltünnék neki. De jobban
szeretném, ha esténkint szívesen látnátok; neki kellemesebb, nekem
pedig kényelmesebb volna.</p>
<p>Természetesen, többé szó se volt a német ellen. Ennyit Borsy
megvárhatott tőlünk.</p>
<p>Egyébként a némettel hamar megbékéltünk. Nem bizonyult olyan
alkalmatlannak, mint a milyennek első megjelenésekor találtuk. Az
ebédnél sohase láttuk; egész nap a tudományos intézeteket, a
múzeumokat és a könyvtárakat bujta. Este pedig meglehetősen későn
jelentkezett, a mikor a vendéglőben már kevesen voltak. Nem igen
feszélyezett bennünket; senkinek sem alkalmatlankodott
unalmasságokkal; sohase rontotta a mulatságot, akár ott se lett
volna. Látnivaló volt, hogy jó fiú, a ki igen szeret mulatni. Egy
éjjel valami korhelykedésbe <span class="pagenum"><a name=
"Page_125" id="Page_125">-125-</a></span> keveredtünk, s a németet
valósággal boldoggá tette, hogy őt is magunkkal vittük. Ez
alkalommal kiderült, hogy határozottan mulatságos ficzkó. A
korhelytanyán ő tartotta szóval a társaságot; és nem beszélt
badarságokat.</p>
<p>Ettől fogva a német »be volt fogadva«. Minthogy igen sok sört
ivott, de a bortól sem idegenkedett, mindig azok közé tartozott, a
kik a legtovább maradtak az asztalnál. És minthogy az utolsó
félórát rendesen a bölcselkedésnek és a vitatkozásnak szenteltük, a
német részt vett minden vitatkozásunkban.</p>
<p>Egy este arról a szerencsétlen félig-ismerősről volt szó, a ki
aznap öngyilkosságot követett el, s valaki azt találta mondani,
hogy ezt a szerencsétlent egy rossz asszony tette tönkre.</p>
<p>Lippay ellentmondott, s magát »az áldozat«-ot hibáztatta.</p>
<p>– A férfi legyen igazán férfi – szólt. – Ne legyen rabszolgája
az asszonyoknak és még kevésbbé <i>egy</i> asszonynak. A kinek az
életét egy asszony meg tudja rontani, annak úgy kell. Olyan hitvány
legény volt, hogy nem érdemelt jobb sorsot.</p>
<p>A német vitatkozni kezdett vele.</p>
<p>Kifejtette azt a nézetét, hogy minden embernek a sorsa az
ifjúság bizonyos, számokkal is kifejezhető éveiben dől el, vagy
jobbra, vagy balra, de végképpen, és határozottan egy irányban.
Mindig a húsz és huszonötödik év között, s a legtöbbször a
huszonharmadik vagy a huszonnegyedik évben. A harmincz éves ember
már nem haladhat más uton, csak azon, a melyiken huszonötödik
évében haladt. Már pedig éppen ezekben a válságos években az
asszonyiság hatása nagyobb a férfira, mint akár előbb, akár utóbb.
Ezekben a válságos években minden kis véletlennek, de különösen az
<span class="pagenum"><a name="Page_126" id=
"Page_126">-126-</a></span> asszonyi formában jelentkező
véletlennek olyan kiszámíthatatlanul nagy befolyása lehet az ember
sorsára, hogy ezt a befolyást nem igen gyöngítheti meg se az ész,
se a még határozatlan jellem, se az örökölt vagy már megszerzett
akaraterő.</p>
<p>– Az ellenkezőt merném állítani – folytatta Lippayhoz fordulva.
– Azt, hogy ha egy értelmes és jóravaló embernek az egész életén át
nem sikerül érvényesülnie, akkor száz eset közül
kilenczvenkilenczben egy asszony rontotta meg az életét, még annak
idején, a mikor a legény húsz-huszonöt éves volt. Az én sorsomat
például szintén egy asszony rontotta meg, egy bizonyos asszony,
helyrehozhatatlanul, és ezt be is tudom bizonyítani. Ha ez az
asszony nincs, vagy én véletlenül nem találkozom vele, akkor nekem
ma két gyermekem és kilencz millióm volna, vagy két millióm és
kilencz gyermekem, a mi még jobb.</p>
<p>Lippay rápillantva a lehetetlen szalonkabátra, elnevette
magát.</p>
<p>– Az ilyen feltevéseket – felelt – az a természetes emberi
gyöngeség sugallja, hogy az ember a maga hibájáért másvalamit vagy
másvalakit szeret okolni. A mi pedig azt illeti, hogy mi volna? –
ezt sohase lehet tudni. A »volna« épp olyan bizonytalan, épp olyan
kiszámíthatatlan, mint a »lesz«.</p>
<p>De a német megmaradt hitében.</p>
<p>– Ha én azzal az asszonynyal nem találkozom, akkor én ma a
Boettiger Lothár barátom helyében volnék, a kinek két gyermeke és
kilencz milliója van. Mert Boettiger sohase jutott volna a mai
helyzetébe, ha én önként át nem engedem neki a nekem fentartott
helyet, és ezt a helyet se ő, se senki, se semmi el nem intrikálta
volna tőlem, ha én bolondul magam nem mondok le róla. Azt az
asszonyt különben nem <span class="pagenum"><a name="Page_127" id=
"Page_127">-127-</a></span> akarom vádolni. Az ugyan nem tehet
róla, szegény, hogy olyan alaposan megrontotta az életemet; csak
eszköze volt a véletlennek. Áldott, jó lélek; most is lelkesedem
érte, és hálásan ismerem el, hogy az életem legszebb óráit
köszönhetem neki.</p>
<p>Egypáran érdeklődni kezdtek.</p>
<p>– Sohase ismertem kedvesebb teremtést – folytatta – és
ráemlékezve, nem tudok más hibát fölfedezni benne, mint hogy egy
könyvtár-igazgatónak volt a felesége. De ez a csekélységnek látszó
körülmény elég volt rá, hogy megrontsa a jövőmet.</p>
<p>Ez olyanformán hangzott, mint valami burkolt »felhívás
keringőre«. Természetesen kértük, hogy beszélje el az esetet.</p>
<p>Nem sokáig kérette magát.</p>
<p>– Huszonkét éves koromban – kezdte – csinos, daliás, kellemes
modorú fiatal ember voltam, és úgy öltözködtem, mint egy herczeg.
Ezt persze most nem nézik ki belőlem, de így volt, és higyjék el,
hogy nagyon tetszettem az asszonyoknak.</p>
<p>Ez kissé elkapatott. Nem voltam érzelgős, nem voltak
szenvedélyeim; elkapatottságból, elbizakodottságból, józan, hideg,
számító maradtam. Persze, én is élvezetrevágyó voltam, mint minden
fiatal ember, és nem is tagadtam meg magamtól az élvezeteket; de
tudtam uralkodni magamon, és nem voltam rabja még az élvezetre
vágyásomnak sem. Tisztában voltam vele, hogy ez a vágy a
természetnek legbecsesebb ajándéka, a melyet – okosan – ki kell
használnunk, és hogy ezt a kincset sem nem azért kaptuk, hogy
elprédáljuk, sem nem azért, hogy ne tudjunk vele élni. Tisztában
voltam vele, hogy a ki ezt a kincset odadobja egy ostoba
szenvedélynek, a ki ezt a kincset lerakja egy asszony lábához,
éppen olyan oktalanságot követ <span class="pagenum"><a name=
"Page_128" id="Page_128">-128-</a></span> el, mint az a néger, a ki
egy nagy darab gyémántot talált, és tudatlanságában a gyémántot
elvitte a gazdájának, hogy annak hatalma még nagyobb, s az ő
rabszolgasága még tűrhetetlenebb legyen. Szóval nem voltam arra
predesztinálva, hogy az asszonyok vagy egy asszony rabjává legyek;
és, bár ifjúkoromban igen sokat szerelmeskedtem, elmondhatom, hogy
soha se voltam rabja a szerelmi szenvedélynek.</p>
<p>A nagyravágyásnak se voltam betege, de a legkomolyabb gondolatom
mégis az volt: minél előbb és minél nagyobb karriért csinálni! Okos
fiú voltam és tudtam, hogy ennek a módja nem az, hogy az ember
sokat tudjon, vagy sokat dolgozzék, hanem az, hogy: a társaságban
minél kellemesebb jelenség legyen, minél simább, kedvesebb modorral
főzze le embertársait, minél több hasznos összeköttetést szerezzen,
minél ügyesebben helyezze el a minél tapintatosabb hizelgést s a
többi, de hisz ezt önök is tudják.</p>
<p>Ehhez képest kitünően indultam neki az életnek, s a jövőm
fényesnek igérkezett. Bár semmit sem tanultam, remekül usztam meg a
kereskedelmi iskolát, és mert a hazulról kapott segítség elég volt
rá, hogy a gavallért játszhassam, azonnal alkalmazást találtam egy
nagyobb kereskedőháznál. Itt nem sokáig haboztam, hanem hamarosan
megkisértettem az első nagy <i>coup</i>-t. A főnököm felesége már
jól túljárt a negyvenen, de még szeretett mulatni. Udvarolni
kezdtem neki; apró figyelmességeim fölkeltették benne a
hálaérzetet, és néhány hónapi kitartásomat teljes siker koronázta.
Nem volt nagyon szép asszony, de úgy gondolkoztam, hogy: az, a ki
előre akar menni, ne legyen nagyon válogatós.</p>
<p>Ez a vállalkozásom – a melyről különben, nem akarván elveszíteni
az önök szíves érdeklődését, meg <span class="pagenum"><a name=
"Page_129" id="Page_129">-129-</a></span> kell jegyeznem, hogy ha
nem is volt ment minden nagyravágyó számítástól, a kicsinyes
haszonleséstől egészen ment volt – ez a vállalkozásom várakozásomon
túl fényesen sikerült. Vagy félesztendei általános megelégedés után
ugyanis – mert a főnököm is meg volt elégedve, mindenki meg volt
elégedve – a főnökné egy szép nap így szól hozzám: neki nincs
kedvére, hogy én továbbra is a férje házánál maradjak, mert ez
azzal jár, hogy sok mindenféle szemet szúr a háznép előtt, ő pedig
igen ügyel a látszatra. Jobb lesz, ha csak idegen helyen,
társaságokban és titokban találkozunk, és ez annyival könnyebb,
mert kitünő helyet tud számomra. Elég az hozzá, csak egy szavába
került, és Berlin egyik legnagyobb bankházához kerültem, a melynek
a tulajdonosával valaha a legjobb barátságban lehetett. Nem
lehetetlen, hogy csak azért voltam alkalmatlan neki, a közvetetlen
környezetében, mert már az utódom is ott lappangott; de ezzel nem
sokat törődtem, mert ha megbuktam: fölfelé buktam. Azt mondhatnám:
a desztillált szerencsébe buktam bele. A bankár hamarosan
megkedvelt; éppen olyan emberre volt szüksége, a milyen én voltam,
tudniillik a ki a bankházat pompásan tudta reprezentálni, s azért
az irodában rohamosan haladtam előre. S a család épp annyira
megkedvelt, mint a családfő. A bankár igen nagy házat tartott;
majdnem mindennap nagy társaság volt nála, s ennek a társaságnak én
lettem a legbeczézettebb alakja. Minthogy önök soha se fogják látni
ezeket a hölgyeket, nyugodtan elbeszélhetem, hogy a bankárnak a
felesége is, a ki még elég fiatal asszony volt, a tizenöt éves
leánya is a legkomolyabban belém szerettek. Az asszony kegye olyan
feltünő volt, hogy a társaságukba járók, a bankház alkalmazottai és
a cselédek mindannyian a kedvesének tartottak. Ez nem volt igaz;
<span class="pagenum"><a name="Page_130" id=
"Page_130">-130-</a></span> igaz lehetett volna-e, nem tudom, mert
ezt a nagy <i>coup</i>-t, a leányra való tekintettel, nem
kisértettem meg. Nem akartam ugyanis <i>va-banque</i>-ot játszani;
attól tartottam, hogy <i>embarras de richesse</i>-be kerülhetek,
hogy, ha nagyon is sok talál sikerülni, a szép mamának aggodalmai
támadhatnak, s talán éppen ezért nem kaphatom meg feleségül a
kisasszonyt. Már pedig ezért a szent czélért igen sok lemondásra
voltam kész. Megmaradtam tehát a legtökéletesebb, de kifogástalanul
tartózkodó szeretetreméltóságnak, s tőlem telhetőleg kitartóan, de
óvatosan ápoltam azt a két gyöngéd érzelmet, a melyet mindig
helyes, józan és kellemes magaviseletemmel sikerült fölébresztenem.
Hogy rövidre fogjam az elbeszélni valót: kevés idő telt bele, s én
voltam a bankár legbizalmasabb embere, a bankház egyik vezetője, és
főnököm nem titkolta el előttem, hogy nekem szánta a leányát. Előbb
csak példálózott; ha a háza érdekéről volt szó, czélozgatott rá,
hogy ez az érdek az én érdekem, mert reméli, hogy nemsokára még
szorosabb kötelékek fognak hozzá fűzni. Később, mikor már ugyancsak
udvaroltam a kis lánynak, s látnivaló volt, hogy nemcsak a
kisasszony fogadja szívesen udvarlásomat, de a szép mama is
pártolja férje tervét, már egészen nyiltan beszéltünk arról az
időről, a mikor a bankár veje és czégtársa leszek. Kimondottan úgy
szerepeltem, mint vőlegény, vagy legalább is vőlegényjelölt, és az
eljegyzést csak azért nem tartottuk meg, mert ezzel meg akarták
várni a kisasszony tizenhatodik születésenapját. Boettiger minden
áldott nap hangosan irigykedett rám, hogy milyen szerencsés kópé
vagyok… szóval: a kék égben usztam, mikor megismerkedtem a
könyvtárosnéval.</p>
<p>Hát az igaz, hogy bájos, sőt gyönyörű teremtés volt:
<span class="pagenum"><a name="Page_131" id=
"Page_131">-131-</a></span> egy harmatos villi, a ki valahonnan a
<i>Szentivánéji álom</i>ból került elő. De ha valaki akkor azt
mondja nekem, hogy e miatt a szép asszony miatt el fogom veszíteni
a menyasszonyom kezét: akkor én ezt a szép asszonyt soha se láttam
volna másodszor.</p>
<p>Csakhogy, mert még nem voltam huszonnégy esztendős, így
okoskodtam:</p>
<p>Minthogy egy év, sőt másfél év is elmúlhatik addig, a míg a
házasságom megtörténhetik, világos, hogy addig még lesz egy pár
kedvesem, legalább is egy, mert kell lennie, s ha kell: mért ne
legyen az első vagy az egy ez a szép kis könyvtárosné?! Ennek
annyival kevésbbé lehet akadálya, mert hisz az egész históriát soha
senki se fogja megtudni.</p>
<p>És a bankárék csakugyan nem is tudták meg a könyvtárosnéval való
viszonyomat. Tündérem sokkal inkább vigyázott a jóhírére, s én
sokkal ügyesebben viselkedtem, semhogy ez megtörténhetett volna. A
bankárék soha se tudták meg, hogy mi szél ütött hozzám s egyszerre
mitől kergültem meg.</p>
<p>Hanem… itt hibáztam el a dolgot, s ezért mondhatom, hogy ez az
asszony rontotta meg az életemet… egyre nem számitottam. Arra, hogy
a könyvtárosné azok közé a ritka asszonyok közé tartozott, a kikbe
az ember utóbb még szerelmesebb, mint előbb.</p>
<p>Mindaz, a mi ettőlfogva történt, észrevétlenül történt velem.
Mert hiszen ha észbe kapok, akármilyen szerelmes voltam, a
számításom és az erős akaratom minden nagyobb fájdalom nélkül ki
tudott volna ragadni a villi karjaiból.</p>
<p>Csakhogy, a fiatalságomnál fogva – és ez a huszonharmadik meg a
huszonnegyedik esztendő veszedelme – nem vettem észre, hogy mi
történik velem.</p>
<p>Először is, nem vettem észre, hogy a villi milyen <span class=
"pagenum"><a name="Page_132" id="Page_132">-132-</a></span> sok
időmet foglalja le… hisz, kivált eleinte, olyan gyorsan mult el ez
a sok, sok óra!</p>
<p>Nem vettem észre, hogy már a meghódítása is milyen sok időmet
rabolta el. Eleinte csak nagy társaságban, igen különböző helyeken,
s csak ritkán találkozhattunk: lesnem kellett rá. Aztán a
titokzatos légyottok!… mindig a pokol fenekén adott légyottot.
Aztán, mondhatom, jó sokáig, és ugyancsak kérette magát. S mindez
sokkal jobban érdekelt, semhogy csak egyszer is eszembe jutott
volna: milyen sebesen peregnek le a pillanatok, a perczek, az órák
és napok!</p>
<p>Azután… azután persze még gyorsabban múlt az idő. És egyre
jobban kivántam azt, a miről azt hittem, hogy: hiszen csak egy
rövid, boldog óra!…</p>
<p>Később már szabad volt meglátogatnom; nem voltam kénytelen a
pokol fenekére menni utána. De nagyon kellett vigyázni.</p>
<p>Az ura vaksi, öreg ember volt, de a vakság nem zárja ki a
féltékenységet; sőt. A villi lassankint beletörődött, hogy a
cselédei gyanakodhatnak; azzal segített magán, hogy gyakran
változtatgatta őket. De rettenetesen ügyelt rá, hogy az ura semmit
se sejtsen, s különösen, hogy fogalma se legyen róla, milyen
sokszor járok a házába. Az öreg úrnak azt kell képzelnie, hogy
minden évben egyszer, vagy kétszer megyek el hozzájuk.</p>
<p>Ennek a látszatnak a megóvásához sok ügyesség kellett. Az öreg
úr a kereskedelmi könyvtár igazgatója volt; társaságba nem járt,
egész nap otthon vagy a hivatalában dolgozott, és csak olyankor
mozdult ki hazulról, ha egy kicsit sétálni ment. A kereskedelmi
könyvtár palotájában laktak, a földszinten; a könyvtár és az öreg
úr hivatalos helyisége pedig az első emeleten volt. Még hozzá az
öreg úr, talán mert a féltékenység <span class="pagenum"><a name=
"Page_133" id="Page_133">-133-</a></span> sarkalta, egész nap
csetlett-botlott; a földszintről az emeletre, s az emeletről a
földszintre. Hol otthon dolgozgatott, hol a hivatalában, de a
jövését-menését nem lehetett kiszámítani. Nagyon kellett tehát
ügyelnünk, mert ha rájön, hogy mindennapos vagyok a házában, ez
éppen elég lett volna rá, hogy véget vessen a regényünknek.
Szerencsére, a lakásnak két kijárása volt, de ez még nem óvott meg
bennünket a meglepetés veszedelmétől. És csak olyankor érezhettük
magunkat biztonságban, ha az öreg úr sétálni ment, a mi mindig más
időben történt.</p>
<p>Így segítettünk magunkon:</p>
<p>Én egy idő óta minden délután szorgalmasan eljártam a
kereskedelmi könyvtárba. (A bankárom sehogy se tudta megérteni,
micsoda tudományos igyekezet szállott meg, hogy egyszerre úgy
nekiestem a tanulásnak.) A könyvtárban olvastam és várakoztam, a
mig a szolga figyelmeztetett, hogy hivatnak. Odakünn szépem
szobaleánya várt, a kit gyanúsan bőkezü ajándékokkal tartottam, s a
ki örömmel suttogta, hogy ő nagysága kéret. Ez azt jelentette, hogy
az öreg úr sétálni ment.</p>
<p>De volt a házban egy másik várakozó rejtekem is: a palota
második emeletén lévő kereskedelmi kör. Ebben a kaszinóban
akkortájt az igazgatóság megtiltotta a kártyázást, s ettől fogva
minden tag az uj kereskedelmi körbe járt, a régiben csak egy-két
öreg úr ődöngött. Ezek is csak kora délután, aludni jártak fel a
klubba; alighanem békésebben aludtak itt, mint otthon, mert igen
rövid ideig szinlelték az ébrenlétet, egy óráig aludtak, és
elmentek. Négy órától fogva jóformán egyedül nyüzsgöttem ott.
Boldogan iratkoztam be ebbe a néptelen kaszinóba, s eleinte
felváltva használtam a két rejteket, főképpen azért, hogy a
könyvtár szolgái ne kezdjenek fecsegni. De az alvásnak <span class=
"pagenum"><a name="Page_134" id="Page_134">-134-</a></span>
szentelt hajlék jobban megfelelt az én czéljaimnak, mint a
könyvtár, s miután meggyőződtem róla, hogy az öreg klubszolga nem
botránkozik meg rajta, hogy a szobaleány mindennap megjelenik
értem, utóbb már mindig itt vártam a pásztorórát. Rendesen a
délután nagy részét a klubban töltöttem, s amig a hívó szózat meg
nem váltott, tudományos folyóiratokat és könyveket olvasgattam. (A
kaszinónak magának is volt könyvtára.)</p>
<p>A villi tehát mindenekelőtt az időm egy részétől fosztott meg.
De ez magában véve még nem lett volna végzetes. Reggeli hét órától
délután két óráig az irodában minden dolgomat rendesen elvégeztem,
öt percz alatt megebédeltem, este pedig öt percz alatt
megvacsoráltam, s nyolcz órakor már mindig ott voltam a bankárék
társaságában, az operában, a hangversenyen, vagy a családi
körükben. Ők talán észrevették, hogy egy idő óta kissé elhanyagolom
őket, de nem mondták, és nekem nem tűnt fel.</p>
<p>Ez, mondom, még nem lett volna végzetes.</p>
<p>De most jön a tragédia.</p>
<p>A tragédiám ez volt:</p>
<p>Az a kényszerűség, hogy minden délután két-három óra hosszáig
könyvet vagy folyóiratot kellett tartanom a kezemben, lassankint –
és milyen észrevétlenül! – rettenetesen megváltoztatott. Eleinte
tettettem, mintha olvasnék, aztán nem figyeltem rá, hogy mit
olvasok, utóbb olvastam, mert nem tudtam egyebet csinálni, még
utóbb érdekelni kezdett az, a mit olvastam, majd az egyik olvasmány
fölkeltette érdeklődésemet egy másik iránt, a melyre az első
hivatkozott, utóljára nagy érdeklődéssel, nagy kedvvel, mondhatnám:
szenvedélylyel olvastam. Nem untatom önöket e pszihológiai
átváltozás különböző étape-jainak az ismertetésével, csak azzal
végzem, hogy, amire először csak kénytelenségből <span class=
"pagenum"><a name="Page_135" id="Page_135">-135-</a></span>
fanyalodtam, élvezetté lett számomra, s a kis könyvtárosnéval való
szerelmi viszonyom olyan tudományos szomjúságot keltett fel bennem,
hogy onnan, a hová mint Don Juan léptem be, úgy kerültem ki, mint
egy második Faust.</p>
<p>Hogy észrevétlenűl micsoda rettenetes átváltozás ment bennem
végbe, először akkor kezdtem gyanítani, mikor egy szép nap a
szobaleány megjelenésekor boszankodni kezdtem, hogy már ilyen hamar
megérkezett, s nem szívesen, kedvetlenül, elégedetlenül hagytam ott
érdekes olvasmányomat, hogy a villi ölelő karjai közé siessek… Nem,
bizony isten, nem siettem!</p>
<p>Igen, ekkor magam is kezdtem gyanítani, hogy rossz útra
tévedtem… De már késő volt.</p>
<p>Mit mondjak még önöknek? Hiszen máris erős próbára tettem a
türelmüket. Vagy másfél év mulva, a mikor meg kellett volna
házasodnom, már estéimet is a tudománynak szenteltem; a bankárék
lassankint elidegenedtek tőlem; a parti magától szétment, a nélkül,
hogy sajnáltam volna; ekközben Lothár erősen ütötte a vasat, kért
és meghallgattatott; és én ezzel már egy cseppet se törődtem, mert
minden gondolatom az volt, hogy minél hamarább letehessem a
magántanári vizsgálatot. Aztán megváltam a bankháztól, hogy egészen
a tudománynak élhessek, rendes tanár lettem, s a többi, s a többi,
de ez már nem érdekli önöket.</p>
<p>Most persze már tudom, micsoda nagy bolondságot követtem el!…
hogy a tudomány milyen ingoványba csalt!… hogy a tudomány milyen
kellemes játék, de milyen veszedelmes és hálátlan szerető!… De
ezzel egy kicsit elkéstem.</p>
<p>Különösen a két gyermeket irigylem Lothártól.</p>
<p>Remélem, meggyőztem önöket, hogy az én életemet csakugyan egy
asszony rontotta meg?</p>
<hr class="chap" />
<div class="chapter"></div>
<p><span class="pagenum"><a name="Page_136" id=
"Page_136">-136-</a></span></p>
<h2>EGY TUBARÓZSA.</h2>
<p>A fiú huszonnégy esztendős volt; az asszony csak egy-két
esztendővel lehetett idősebb. Még nem ismerték egymást; még csak a
szemök találkozott. De a tekintetök nyiltan beszélt; ékesszólóan és
szemérmetlenül. A vendéglő nagyterme tele volt emberrel; a fiú
szomszédságában két idegen evett, az asszony pedig egy másik nővel
jött, a ki úgy ült, hogy mindent láthatott. De nem törődtek a
környezetükkel. Pillantásaik minden perczben fölkeresték egymást,
és a kiszolgáló leánynak is észre kellett vennie, hogy a hetedik
számú asztal meg a kilenczedik között igen élénk a levegőn át való
sürgönyváltás. Aligha akadt fenn rajta; ebben a teremben még
Marconi születése előtt is mindennapos dolog volt: drót nélkül
telegrafálni távol eső helyekre.</p>
<p>Hanem ezen a két emberen meglátszott, hogy valami rendkívüli
történik velük. Ki lehetett olvasni a szemükből, hogy szokatlan
várakozással eltelve, eddig még nem tapasztalt izgatottsággal
keresik egymásban a holnaputánig könnyen megjósolható, de azon túl
már titokzatos jövőt.</p>
<p>Reggel még mind a kettőnek üres volt az élete. Most egyszerre
megszabadúltak az unalomtól, mely eddigelé mindenhová elkisérte
őket. <span class="pagenum"><a name="Page_137" id=
"Page_137">-137-</a></span></p>
<p>Reggel a fiú még nem tudta, hogy tulajdonképpen mit keres itt, a
szajnaparti rengeteg városban. Vagy két heti csavargás után, mely
csak eleinte szórakoztatta, végre jelentkezett Juliannál, s
megigérte magának, hogy komolyan hozzá fog látni a tanuláshoz. Nem
sok reménye volt rá, hogy nagy festő lesz belőle; ahhoz, hogy
elhomályosítsa Repin hírnevét, nem talált magában elég tehetséget.
De valamit el kellett kezdenie, ha nem is érzett kedvet
semmihez.</p>
<p>Most nem gondolt többé Julianra, s azt hitte, hogy megtalálta, a
mit a mai napig hiába keresett. Már akart valamit.</p>
<p>Reggel az asszony még nem tudta, hogy tulajdonképpen mit keres a
világon. Mostanáig, egész életén át, csak unatkozott. Nem értette,
mi a czélja életének, mert mindabban, amire emlékezett, nem
láthatott egyebet reménytelenül sivár tengődésnél. A sárból kelt
ki, keresztül ment minden szennyes nyomorúságon, a vágyait soha se
elégíthette ki, sorra lemondott róluk, s örömet nem talált
semmiben. Eszesnek hitte magát, de az értelmességének nem vehette
hasznát; parancsolni szeretett volna, és bele kellett törődnie,
hogy az marad, a mi volt: közönséges eszköz. Nem luxustárgy, csak
eszköz; eleven játékszere olyanoknak, a kiket gyűlölt és megvetett.
Sohase bocsátotta meg a világnak, hogy meg kellett ismernie a
nyomorúságot; a szennyért, mely hozzá tapadt, nem magát, hanem a
többieket okolta; és fellázította, hogy a bűn, melylyel másoknak
szolgálatára volt, melylyel ő, az eszköz, az őt kizsákmányoló
ellenségnek örömet okozott: neki, magának, nem szerzett örömet,
ellenkezőleg, undorral töltötte el.</p>
<p>Most az ismeretlen láttára, vad gyönyörűség fogta el. A hogy
tekintetük ujra meg ujra találkozott, édes <span class=
"pagenum"><a name="Page_138" id="Page_138">-138-</a></span>
borzongást érzett, mely megérttette vele, hogy végre neki is van
mit keresnie a világon.</p>
<p class="center">* * *</p>
<p>Éjjel, fél egykor, el kellett válniok egymástól. Az asszony már
tizenkettőkor megkezdte a búcsuzást.</p>
<p>– Ne menj még! – kérte a fiú.</p>
<p>– Mennem kell – felelt az asszony. – Ha fél egykor otthon
vagyok, azt mondhatom, hogy a szinházban voltam, a barátnőmmel.</p>
<p>– Úgy emlékszem, azt mondtad, hogy a barátod nincs itthon. Vagy
nem azt mondtad, csak rosszúl értettem?</p>
<p>– Igen, elutazott, s csak egy hét mulva jön meg.</p>
<p>– Akkor hát mindegy, mikor méssz haza.</p>
<p>– Nem, mert a cselédeim elárulnának.</p>
<p>– Féltékeny a barátod?</p>
<p>– Nem tudom. Azt hiszem. Minél pimaszabb egy férfi, annál
féltékenyebb.</p>
<p>– És nem bánja, hogy ebédelni a vendéglőbe jársz?</p>
<p>– Csak olyankor ebédelek vendéglőben, a mikor ő nincs itthon. És
mindig a barátnőmmel. Ilyenkor néha elmegyünk szinházba is, vagy
valamelyik café concertbe; ez az egyetlen szórakozásom. Ha a
barátom itthon van, néha napokig nem mozdúlok ki hazúlról. Ó, a
barátom egészen úgy tekint engem, mint a feleségét! Talán el is
vett volna, ha nem volna egy igazi felesége is, a kitől csak félig
vált el.</p>
<p>– Micsoda mesterséget folytat, hogy olyan sokat utazik?</p>
<p>– Osztályfőnök a tengerészeti minisztériumban. Valami
örökösödési ügye van, azért utazik gyakran; haza, a
szülőföldjére.</p>
<p>– Mondd, milyen ember? <span class="pagenum"><a name="Page_139"
id="Page_139">-139-</a></span></p>
<p>– Jó ember; nem tehet róla, hogy utálom… De te csak azért
kérdezősködöl, hogy itt felejtkezzem és…</p>
<p>– No, vedd le a kalapodat, maradj még egy kicsit… Kérdezni
akarok egyet-mást; hiszen még alig beszélgettünk… Hát igazán nem
láttál engem se tegnap, se tegnapelőtt?</p>
<p>– Most már elhiheted, hogy igazán nem láttalak előbb… ma
először… május hetedikén, ezt a napot felírom magamnak.</p>
<p>– Az igaz, hogy tegnap és tegnapelőtt távolabb ültem. Aztán
nagyon is tele volt a terem, de azért én jól láttalak.</p>
<p>– És három nap kellett hozzá, hogy meghódítsalak?!… Mert hiszen
csak ma jutott eszedbe…</p>
<p>– Már előbb is nagyon tetszettél, de igen, csak ma jutott
eszembe, a mikor észrevetted, hogy olyan hosszan nézlek… De ekkor
már te is tudtad, ugy-e, hogy nyomodban leszek?</p>
<p>– Tudtam, hogy követni fogsz. És mikor a vendéglőből kimentünk,
azért siettem annyira előre, mert féltem, hogy mindjárt
megszólítasz. Pedig, ha akkor tetted volna ezt, a mig a barátnőm
velem volt, ezzel mindent elrontottál volna.</p>
<p>– Gyanítottam. De már-már elveszítettem a türelmemet, mert
nagyon megsétáltattatok. És mikor láttam, hogy hol erre, hol amarra
járunk, hol előre megyünk, hol meg visszafelé, azt kezdtem hinni,
hogy a közeledésemet várjátok.</p>
<p>– Nagyon rosszul tetted volna, ha már akkor jelentkezel; még
későbbre is megnehezítetted volna a találkozásunkat… Éppen azért
sétáltunk olyan sokáig, hogy egyedül maradhassak. Rendesen ő
szokott hazakisérni, és így nem volt könnyű megszabadulnom tőle. Uj
meg uj ürügyet kellett kitalálnom, hogy útba <span class=
"pagenum"><a name="Page_140" id="Page_140">-140-</a></span>
ejthessük az ő lakását, és hogy ezen a czímen
hazatuszkolhassam.</p>
<p>– Alighanem észrevett valamit.</p>
<p>– Azzal nem törődöm; a fődolog az, hogy ne tudjon semmit.
Különben nem fog elárulni, de jobban szeretem, hogy nincs mit
elárulnia, mert ha sejti is, hogy később találkoztunk, ezzel még
nem megy sokra.</p>
<p>– Olyan sokára tudtalak megszólítani, és már el akarsz
menni!</p>
<p>– De milyen kedvesen szólítottál meg!… Sohase felejtem el, te
drága!…</p>
<p>– Ne húzd még a keztyűdet!… Hisz olyan kevés időt töltöttünk
együtt! És ennek a felét is hogyan! Mondd, miért akartad minden
áron, hogy előbb a café-concertbe menjünk?</p>
<p>– Mert attól féltem, hogy nem tudom minek gondolsz. Azt akartam,
hogy mikor először megcsókolsz, már ismerj egy kevéssé.</p>
<p>– Tudom, hogy szép és kedves vagy, tudom, hogy Carlottának
hívnak, és ez nekem elég. Carlotta! Mért van olaszos neved? Olasz
leány volnál?</p>
<p>– Nem tudom. De azt hiszem, hogy itt születtem; legalább, a
mióta az eszemet tudom, sohase voltam Párison kívül. A szüleimet
nem ismertem; csak azt tudom, hogy kicsi korom óta mindig
Carlottának hívtak. Hát te? Te igazán orosz vagy? Mondd, hogy
hívnak?</p>
<p>– Jevgenij Pavlovics Anicskovnak.</p>
<p>– Milyen szép neved van! Hogyan kell leírni? Adj egy névjegyet;
el akarom dugni a kebelembe, ide, a szívemhez.</p>
<p>A névjegyen már francziásan volt írva a név: Eugène Pavlovitch
Anitchkof, Paris, 13, rue de Constantinople. <span class=
"pagenum"><a name="Page_141" id="Page_141">-141-</a></span></p>
<p>Carlotta megilletődötten betűzte ki az idegen nevet, aztán a
szájához emelte a kártyát, és megcsókolta hosszan.</p>
<p>– Bolond, engemet csókolj meg! Maradj még!… Maradj itt!…</p>
<p>– Nem, mennem kell. De reggel ujra itt leszek. Felköltelek.
Akarod?</p>
<p class="center">* * *</p>
<p>Egy hétig Carlotta igen kevés időt töltött otthon, s később is
megszökött hazulról, a mikor csak tehette. Julian mester pedig
három hónapig színét se látta Anicskovnak. Carlotta kibékült a
világgal, és az orosz is megszerette Párist. A miért megszerette,
azt talán feltalálhatta volna a szülőföldjén is, de Anicskov úgy
vélte, hogy érdemes volt Párisba jönnie.</p>
<p>Mind a ketten igen boldogok voltak.</p>
<p>Egy szerdai napon Carlotta, a ki az utóbbi időben hetenként
kétszer, szerdán és szombaton, délelőtt féltizkor szokott
felsétálni a 13, rue de Constantinople első emeletére, nem
kopogtatott be Anicskovhoz. Helyette üzenet érkezett a pneumatikus
postán. Az üzenet így szólt: »Csak délután hat felé jöhetek.
Okvetetlenül várj meg. Imádlak«.</p>
<p>Anicskov délután nem ment el hazulról. Hat órakor Carlotta
felnyitotta az ajtót, és ebben a pillanatban Anicskov úgy érezte,
hogy valami végtelen undorodás fogja el, a nélkül, hogy tudná,
mitől és miért.</p>
<p>Carlotta oda sietett kedveséhez, a nyakába kapaszkodott, s
Anicskov majdnem elszédült ettől az öleléstől. Azt hitte, hogy
mindjárt rosszúl lesz.</p>
<p>– Mi bajod?</p>
<p>Anicskov nem tudta megmondani. <span class="pagenum"><a name=
"Page_142" id="Page_142">-142-</a></span></p>
<p>– Nekem? Nincs nekem semmi bajom… éppen semmi.</p>
<p>– Nem jöhettem előbb, – mentegetőzött Carlotta, – majd elmondom,
hogy miért… De, ugy-e, nem kell igazolnom magamat?… Nem gondoltad
azt, hogy megcsallak, mi?… Könnyű neked, te rossz, te édes!… a vak
is látja, mennyire szeretlek! Pedig, az igazat megvallva, örülnék
rajta, ha féltékenynyé tudnálak tenni. Látod, én olyan féltékeny
vagyok rád!… Az istenért, mi bajod?!… Mondd hát!…</p>
<p>Anicskov ledőlt egy székre, és bágyadtan törölgette a homlokát,
amelyen verejték ütött ki.</p>
<p>– Nem tudom, – hebegte, – egyszerre rosszul lettem… éppen akkor,
a mikor bejöttél…</p>
<p>Carlotta ijedten futott az öltöző-asztalhoz, hogy kölnivízzel és
nedves kendővel siethessen kedvese segítségére; vagy illatszerrel,
sóval, a mit éppen talál. A min eltávolodott. Anicskov egy kicsit
megkönnyebbült. De az asszony nyomban visszafordult, a kölni vizes
üveggel és egy megáztatott törülközővel, s a hogy közelébe jött,
Anicskovot megint ájulás környékezte.</p>
<p>– Mi bajod? Mi bajod? Mi bajod?</p>
<p>Hirtelen egyet gondolt, s kinyitotta az ablakokat. Anicskov erre
kezdett magához térni. De attól az érzéstől, mely az imént elfogta,
ezután se szabadult meg, s mialatt Carlotta körülötte sürgőlődött,
rájött, hogy szédülését Carlotta okozza.</p>
<p>– Nem tudom… valami rettenetest érzek rajtad…</p>
<p>Szeme megakadt egy szál tubarózsán, mely oda volt tűzve Carlotta
tavaszi kabátjának egyik gomblyukába.</p>
<p>– Talán ennek a tubarózsának a rettenetes szaga kábított el…</p>
<p>– No nézd, és ez nekem nem jutott eszembe!… – kiáltott fel
Carlotta. – Pedig már másokat is <span class="pagenum"><a name=
"Page_143" id="Page_143">-143-</a></span> ismertem, a kik ezt a
virágot nem türhették. Azonnal leteszem… Nem dobhatom el… Mindjárt
meg fogod érteni, hogy nem dobhatom el… Hanem a mig nálad maradok,
ide teszem az ablakba, aztán majd elviszem…</p>
<p>Anicskovnak a rosszulléte lassankint elmúlt, de Carlottának a
közelsége továbbra is gyötrelmeket okozott neki. Nem akarta
megmondani, hogy ebben a pillanatban mennyire szeretne szabadulni
tőle, de mikor Carlotta közelebb bujt hozzá és körülczirógatta az
arczát, nem tudta megállani, hogy az asszonyt el ne tolja
magától.</p>
<p>– Egyszerre milyen szívtelen vagy hozzám! – panaszkodott
Carlotta. – Engem egész nap epeszt a vágy utánad… ide sietek
hozzád… a kis gyermek temetéséről…</p>
<p>És törülgetni kezdte a szemét.</p>
<p>– Mi az? Mit beszélsz?</p>
<p>– Hiszen el akartam mondani, hogy meghalt szegényke!… Meghalt,
és ma délután temettük el… Asnières-ben, mert ott volt dajkaságban…
Ez a tubarózsa az ő koszorujából való… el akarom tenni emlékbe…
Hirtelen halt meg, szegényke, csak egy napig volt beteg… Most már
csak egy maradt!…</p>
<p>És csöndesen sirdogált.</p>
<p>– Micsoda temetésről jössz?!… És micsoda kis gyermekről
beszélsz?! – kérdezte rekedten Anicskov.</p>
<p>– Az én kis gyermekemről!… az én hat hónapos kis leánykámról! –
felelt Carlotta. – Egy napig volt beteg, csak egy napig!… Olyan
kedves volt!… Meghalt és ma eltemettük!</p>
<p>Anicskov megrázkódott. Most már értette, hogy mi baja. Az a
rettenetes valami, a mit Carlottán érzett, nem a tubarózsa illata
volt, hanem az a tömjén- és viaszgyertya-szaggal vegyes nehéz
illat, a melyet a <span class="pagenum"><a name="Page_144" id=
"Page_144">-144-</a></span> Pompes funèbres drapériái árasztanak
magukból, s a mely átjárja azok ruháját, a kik hosszasan időznek a
ravatal körűl.</p>
<p>Fölegyenesedett helyéről és ordítozni kezdett:</p>
<p>– És te hozzám jössz a kis gyermeked temetéséről?!… A kis
gyermeked meghalt, és te a temetésről eljössz én hozzám?!… eljössz
ide?!… eljössz azonnal?!… eljössz utánam?!… Fuj!</p>
<p>– Kihez menjek, ha nem ahhoz, a kit szeretek?!…</p>
<p>Anicskov az ajtóra mutatott.</p>
<p>– Eredj! Nem akarlak látni! Nem kellesz! Utállak! Borzadok
tőled!</p>
<p>Carlotta azt hitte, hogy még meglágyíthatja. Megragadta az ajtót
mutató kezet és csókolgatni kezdte, aztán átölelte kedvesének
derekát, letérdelt előtte, körülkarolta a lábát, és közben így
rimánkodott:</p>
<p>– Ne kergess el!… Meghalok érted!… Utálatos vagyok, igaz!… Üss,
verj, de aztán bocsásd meg, hogy ilyen vagyok!… Aztán könyörülj meg
rajtam!… Ne rugj ki, hadd maradjak itt!…</p>
<p>És mikor már azt remélte, hogy könyörgése megingatta kedvesének
elhatározását, fölkelt, s a nyakába borult, hogy elkábítsa a
lehelletével és csókjaival.</p>
<p>De amaz eltaszította magától.</p>
<p>– Eredj! Undorodom tőled!</p>
<p>– Ne rugj ki! Imádlak!… – nyöszörgött Carlotta.</p>
<p>Egy fél óráig küzködött, esdekelt és ostromolta csókjaival
kedvesét; hiába.</p>
<p>– Te, – kiabált Anicskov, – ha még egyszer rá tudnál venni, hogy
megöleljelek, akkor, akkor… meg tudnálak ölni! De nem, nem fogsz
rávenni!… sokkal inkább utállak!</p>
<p>Carlotta feltápászkodott, kiegyenesedett, aztán egy pillanatig
úgy tett, mint a ki gondolkozik, hogy mire <span class=
"pagenum"><a name="Page_145" id="Page_145">-145-</a></span>
határozza el magát. És mereven nézve maga elé, megvetéssel
szólt:</p>
<p>– Ostoba!</p>
<p>Aztán levetette a kabátját, s felgombolta a blúzát. Anicskov
csak nézte, mit csinál. Azt hitte, hogy Carlotta még egyszer meg
akarja mutatni a karját és a vállait. De nem: Anicskovnak a
névjegyét kereste elő a szíve mellől. Majd összetépte a kártyát,
négy, nyolcz, tizenhat felé, összetépte olyan apró darabokra, a
milyen apróra csak tudta, és ujra felöltözött.</p>
<p>Rá se nézett többé Anicskovra. Az ablakhoz ment a
tubarózsájáért, visszatette a virágot a gomblyukába, föltette a
kalapját, begombolta a keztyűjét, kiment a szobából és nyitva
hagyta az ajtót.</p>
<p>Anicskov is nyitva hagyta. Örült, hogy több levegő áramlik a
szobába. Lefeküdt a divánjára; olyan kimerültséget érzett, a milyet
az az ember érezhet, a ki most menekült ki valami nagy
veszedelemből.</p>
<hr class="chap" />
<div class="chapter"></div>
<p><span class="pagenum"><a name="Page_146" id=
"Page_146">-146-</a></span></p>
<h2>BOGÁNCSVIRÁG.</h2>
<h3>I.</h3>
<p>Sziriusz, a nagy költő, abban az időben, a mikor még nem
nevezték nagynak és nem magasztalták az égig, szóval akkor, a mikor
még igazán költő volt, gyakran kapott levelet egy ismeretlentől,
valami Brunner Hildától, a kinek sokáig egy szót se válaszolt.</p>
<p>Az első, nagyon hizelgő hangú, és ékes szavakban bővelkedő
levélnek a veleje ez volt:</p>
<p>»Kedves Sziriusz bácsi,</p>
<p>az ön lángelméjének leglelkesebb csodálója írja ezeket a
sorokat: egy fiatal leány, a kit nem érthet meg senki, csak ön.</p>
<p>Nincs bizalmam máshoz. Nincs senkim, a kihez tanácsért
fordulhatnék.</p>
<p>Nagy bajban vagyok. Szüntelenül egy olyan férfira kell
gondolnom, a ki már nem fiatal, s a kinek családja van.</p>
<p>Kétségbeesésemben csak egy reménység éltet: az, hogy ön nem
vonja meg tőlem jóindulatát.</p>
<p>Feltárhatom ön előtt a szivemet? Remélhetem a tanácsát?</p>
<p>Csak egy szónyi feleletet kérek. Egy rövid igent.</p>
<p>Nagyon boldoggá fogja tenni</p>
<p class="right">Brunner Hildát.« <span class="pagenum"><a name=
"Page_147" id="Page_147">-147-</a></span></p>
<p>Brunner Hilda ezt tizenhat oldalon írta meg, s nem felejtette
el, hogy az aláírásához odabiggyessze a lakása czímét is: Varsó,
Lengyelország.</p>
<p>A mogorva költő, a ki első versei alatt Sziriusznak nevezte
magát, a papirkosarába dobta ezt a hizelgő levelet, s nem felelt
rá.</p>
<p>Olyan sokan keresték, hasonló czímen, az ismeretségét! S a
Brunner Hilda leveléből kirítt, hogy írója azoknak a veszedelmes
hölgyeknek egyike, a kiknek legkedvesebb időtöltése az irodalmi
levelezés, s a kik tanácskérés ürügye alatt csak autogrammokat
gyüjtenek.</p>
<p>Sziriusz udvariatlansága Brunner Hildát nem sértette meg, és nem
csüggesztette el.</p>
<p>A nagy költő nemsokára egy második, nem kevésbbé hosszú levelet
kapott, a melynek a tartalmából csak ennyit érdemes
feljegyezni:</p>
<p>»Rossz ember!</p>
<p>Még csak egy arczképet se küldött!</p>
<p>Ha kibékít egy pár sorral, egy pillanatig se haragszom
tovább.</p>
<p>Az aláírását csak nem tagadja meg tőlem?</p>
<p>Semmi egyebet, csak az aláírását!«</p>
<p>Sziriusz annyira lovagiatlan volt, hogy még csak az aláírását se
küldötte el.</p>
<p>Hanem azért ujra hallott Brunner Hildáról.</p>
<p>Valamelyik barátja egyszer csak egy legyezőt tartott eléje.</p>
<p>– Ird rá a nevedet, kérlek – szólt a barátja. – Boldoggá teszel
vele egy szép kis leányt, a ki már kétszer is írt neked, s a kinek
nem válaszoltál.</p>
<p>– Nem írom a nevemet legyezőkre – felelt a faragatlan titán.</p>
<p>Aztán elfelejtette Brunner Hildát. De Brunner Hilda… ő nem
feledett! <span class="pagenum"><a name="Page_148" id=
"Page_148">-148-</a></span></p>
<p>Egy félévvel később Sziriuszhoz ezekkel a sorokkal kopogtatott
be a levélhordó:</p>
<p>»Egy szép és kedves, tizenhat esztendős leány nagyon boldog
volna, ha egyszer – ó, csak egyetlen egyszer! – négyszemközt
beszélhetne a Mesterrel.</p>
<p>Tudja, hogy a Mesternek családja van… de hiszen nem akar ő semmi
rosszat, csak nagyon szeretné egyszer – ó, csak egyetlen egyszer! –
megcsókolni azt a szép ősz hajat!</p>
<p>Ha diszkrét ismeretség lehetséges, írjon ezen a czímen:</p>
<p>Bogáncsvirág, helyben, poste restante.«</p>
<p>Ez a levél már tetszett az ősz mesternek.</p>
<p>– Látod, ilyen legény vagyok én! – szólt mosolyogva, és
megmutatta a levelet a feleségének.</p>
<p>Az öreg asszonynak is tetszett, hogy egy kis leány örömet szerez
a Tatának, és azt mondta rá:</p>
<p>– Aztán elmenj ám a rendez-vous-ra!</p>
<p>– No, azt már nem teszem! – felelt az öreg úr, s eltette a
levelet abba a csomóba, a melyet végrendeletének végrehajtója vagy
inkább az irodalomtörténet számára tartott rendben.</p>
<p>De nem felelt rá, poste restante.</p>
<p>Három hét se mult el, s megtudta, hogy ki volt az érdekes
Bogáncsvirág.</p>
<p>»Szóval megfogadta, hogy semmi szín alatt nem felel a szegény
Brunner Hildának? Poste restante se?!«</p>
<p>Nem, azért se felel. Mióta leálczázta magát, nem érdekelte többé
Bogáncsvirág.</p>
<p>De Brunner Hilda nem hagyta magát.</p>
<p>A következő hónapban, elragadtatásának húsz oldalnyi
kifejezésével és egy szerény kérdéssel kereste fel a nagy költőt.
Nem értette meg jól a nagy költő legujabb regényének egy csodaszép,
de kissé homályos helyét. <span class="pagenum"><a name="Page_149"
id="Page_149">-149-</a></span> Ott, a hol a három pont van, Rachel
odaadja-e magát az Ismeretlen Vadász-nak?</p>
<p>A mestert dühössé tette, hogy így félre lehetett érteni azt a
helyet, a melyben ő jelképiesen bár, de végérvényesen megoldotta a
szocziális problémát, és csak azért se felelt Brunner Hildának, bár
igen szerette volna lefőzni ezt a dámát.</p>
<p>De Brunner Hildát ilyen csekélységekkel nem lehetett
elriasztani.</p>
<p>Minthogy semmi egyéb nem hatott, végre elsütötte a nagy ágyút.
Egy ujabb levélben engedelmet kért a mestertől, hogy a mester
legujabb regényét lefordíthassa lengyel nyelvre.</p>
<p>Erre a levélre már nem lehetett nem felelni. A nagy költő
őszintén óhajtotta, hogy a lengyelek ne maradjanak tovább is abban
a szellemi sötétségben, a melyben már olyan régóta sinlődnek.</p>
<p>Iratott Brunner Hildának, kieresztette markából a sokáig
tartogatott aláírást, s megadta az engedelmet.</p>
<p>Kevéssel ezután valaki elhitette a nagy költővel, hogy ő hozzá
csak egy nyaralóhely illik: a hallstatti tó, a hová félesztendeig
nem süt a nap. Itt megvan a mesterhez méltó fenség.</p>
<p>A nagy költő megfogadta a jó tanácsot, s mikor Hallstattba érve
kiszállott a hajóból, valaki hirtelen kezet csókolt neki: egy szép
és kedves kisasszony, a ki nyomban bemutatta magát, megmondván,
hogy ő Brunner Hilda, a mester lengyel fordítója.</p>
<p>És itt elbúcsúzhatunk a nagy költőtől, mert a kiről a következő
fejezet szól, az már nem a nagy költő, hanem egy féleszű vén ember.
<span class="pagenum"><a name="Page_150" id=
"Page_150">-150-</a></span></p>
<h3>II.</h3>
<p>A Szíriusz család két hónapig maradt Hallstattban, s e két
hónapon át Brunner Hilda az öreg bálványt nem eresztette ki a
körmöcskéi közül.</p>
<p>Ha csak lehetett, a sarkában volt. Elvitte magával sétákra.
Utóbb mindenhová kettesben jártak. Szíriusz mama örült, hogy a kis
lány elszórakoztatja a Tatát.</p>
<p>Egyszer Gosaumühlében uzsonnáztak, s Hildának az jutott eszébe,
hogy elvezeti az öreget Steg felé.</p>
<p>A Solenleitungon haladtak, s Hilda felmászatta az öreg embert a
magasba, a hosszú, keskeny hídra, mely alatt az egész vidék roppant
örvénynek látszik.</p>
<p>– Nézd, szerelmem, – kiáltott fel egyszerre Hilda, valami
másvilági mámorban, – milyen szédítő mélységek fölött járunk,
milyen szédítő magaslaton vagyunk, és csak ketten, csak ketten!</p>
<p>Az arczát pirosra fujta a szél.</p>
<p>Szíriusz mesternek ugyancsak dobogott a szíve, a mig le nem
értek a veszedelmes magaslatról, de aztán igen büszke volt a
hőstettére. Szivesen gondolt a szédítő magasságban lejátszódott
költői jelenetre, megtalálta a hasonlatosságot az imént elhagyott
hely és az ő költészete között, s hirtelen úgy tetszett neki, hogy
ez a kipirult arczú kis lány az ő igazi múzsája.</p>
<p>Szíriusz mester már túl volt a nyolczvanadik esztendején. Már
tökéletesen elfelejtette, hogy milyen a nő. Elfelejtette, hogy
milyenek voltak azok a női arczok, termetek, és hogy milyenek
voltak azok a női lelkek, a melyeket ő ismert?!…</p>
<p>És mert már nem volt kivel, mivel összehasonlítania,
<span class="pagenum"><a name="Page_151" id=
"Page_151">-151-</a></span> úgy találta, hogy ez itt, mellette, ez
a leány valami csoda-lény.</p>
<p>Az a kirándulás örökre nyomot hagyott a vén ember már kissé
aluszékony lelkében.</p>
<p>Hilda remekül tudta mímelni a lélek mámorát, a nőies odaadást és
az imádatot.</p>
<p>A mester sohase gondolt rá, hogy ez az imádat talán nem is az ő
személyének szól, hanem annak a világhírnek, a melyet magával
hurczol. Már egészen gyermekes volt.</p>
<p>S mert gyermekes volt, azt képzelte, hogy ujra fiatal. Hogy
valami másodvirágzást él. Hogy szereti ezt a leányt, a ki csak az ő
imádásának él.</p>
<p>Hilda sohase fordította le lengyel nyelvre a mester utolsó
regényét. Ellenben a mester temérdek verset írt Hildához. Néhányat
már Hallstattban, később mind többet.</p>
<p>Ezeket a verseket semmiféle ifjúsági önképző-körben nem itélték
volna a kinyomatásra érdemesnek.</p>
<p>Hilda azonban ezeket a verseket gondosan elzárta múzeumába, a
mester szerelmes levelei mellé, mert a mester kilenczven éves
koráig mintegy ezer darab szerelmes levelet írt hozzá.</p>
<p>Olyanokat írt neki, a minőket a tizenkét esztendős diákok
szoktak kieszelni. És utóljára már nem csinált egyebet, csak
Hildának írt.</p>
<p>Szíriusz mama mosolyogva nézte. Örült rajta, hogy a Tata
eljátszadozik. <span class="pagenum"><a name="Page_152" id=
"Page_152">-152-</a></span></p>
<h3>III.</h3>
<p>Hanem a Tata halála után, alig hogy elparentálták a nagy
férfiút, Hilda sietett jelentkezni.</p>
<p>Mindjárt a következő hónapban az angol, a franczia és a német
havi szemlék nyakra-főre kezdték közölni a mester irodalmi
hagyatékát; a Hildához írt diákos verseket, és a Hildához írt
gyermekes leveleket. Mindegyik más-más csomót közölt; Hilda, az ő
kis éléskamrájában, vagy tiz kötetre valót rakott félre magának,
okosan gondolva a jövőre.</p>
<p>A Szíriusz-családot egy kissé bosszantották ezek a közlések.
Lám, mégis csak ki kellett derülnie a féltve őrzött családi
titoknak, hogy a család büszkesége életének utolsó tiz évében már
nem volt gígász, hanem csak gyöngeelméjü aggastyán!</p>
<p>De Hilda ezzel nem törődött. Hilda, a szende ara, így szólt
vőlegényéhez:</p>
<p>– Árva leány vagyok, egy krajczárt sem örököltem, azért mégis
szép kis hozományt viszek neked. Abból a tiszteletdíjból, a mit a
szemlék fizettek, már kikerült a kelengyém; abból pedig, a mit a
kéziratokért a múzeumok fognak fizetni, majd csak felépítjük a mi
kis házikónkat!</p>
<p>– No, és a dicsőség! – felelt a vőlegény. – Az irodalomtörténet
díszhelyet tartogat számodra, a Goethe Friderikája mellett!</p>
<hr class="chap" />
<div class="chapter"></div>
<p><span class="pagenum"><a name="Page_153" id=
"Page_153">-153-</a></span></p>
<h2>CSŐD.</h2>
<h3>I.</h3>
<p class="i2">Kedves Lidia!</p>
<p>Megalázkodva kereslek fel ezekkel a sorokkal.</p>
<p>Megvallom, magamért nem tenném soha. Akármi történnék. Soha.</p>
<p>De három kis gyermekem van, Lidia!</p>
<p>Ha látnád, milyen szépek, milyen kedvesek!</p>
<p>Mi közöd hozzájok, ugy-e?!</p>
<p>Nincs igazad. A testvéred gyermekei. Ártatlanok; nem vétettek
ellened. És az anyjok se.</p>
<p>Nem, én se. Azt hiheted, hogy volt idő, a mikor megtagadtalak; a
mikor nem akartalak ismerni.</p>
<p>Pedig csak a látszat szól ellenem. Nem tagadtalak meg; csak nem
közeledhettem hozzád, akaratom, óhajtásom, szivem ellenére. Sohase
voltam irányodban szeretet nélkül. A mikor a többiek elitéltek, én
csak sajnáltalak.</p>
<p>Akkor még azt hittem, hogy sajnálnivaló vagy, hogy kettőnk közűl
te vagy az, a kit sajnálni kell. Most már tudom, hogy nem te, hanem
én vagyok az! <span class="pagenum"><a name="Page_154" id=
"Page_154">-154-</a></span></p>
<p>Hogy nem kerestelek fel?… pedig volt idő, a mikor egyedül
állottál?… Hogy semmi jelét nem adtam a szeretetemnek?… még annak
se, hogy élek!… pedig rászorultál volna a testvér segítségére és
vigasztalására?… Hidd el: nem az én hibám! Olyan szivesen
felkerestelek volna! De lehetetlen volt. Nem tehettem, ő miattok.
Bizony Isten, nem rajtam mult; ártatlan vagyok benne.</p>
<p>Mikor mindnyájunk kétségbeesésére, hirtelen eltüntél hazulról,
sokáig azt se tudtuk meg, mi történt veled, hová lettél, élsz-e
vagy meghaltál?… ha élsz, hol rejtőzöl, s mi lett belőled? Később,
mikor mindent megtudtunk, nekünk, a két testvérednek, tisztelnünk
kellett öreg szüleink fájdalmát, felháborodását, elkeseredettségét.
Ők – bánatukban, szégyenükben – sírva, zokogva fogadkoztak, hogy
nem ismernek többé, hogy már nem vagy a leányuk, hogy nekik
meghaltál. Nem ellenkezhettünk velük, mert hisz ezzel csak növeltük
volna a fájdalmukat, szaporítottuk volna azt a sok izgalmat, a mely
már amúgy is nagyon megviselte roskadozó egészségüket. Még az is
izgatta őket, ha mentegetni igyekeztünk; gyanakodtak ránk, hogy nem
maradtunk hűek – az ő gondolkozásukhoz; féltek a teljes szellemi
elhagyatottságtól, az erkölcsi magánytól. Hallgatnunk kellett.</p>
<p>És még utóbb… megint nem mozdulhattam, megint nem nyujthattam a
kezemet feléd. Mikor az az ember, a kivel eltüntél hazulról,
magadra hagyott, mikor rettenetes helyzetedben a családodnál
kerestél támaszt, a családodnál, mely eltaszított magától, s a
melyről még se tudtad elhinni, hogy szégyeneddel, bűnbánásoddal és
kétségbeejtő elhagyatottságoddal szemben sem lesz irgalmas, mikor
azt a könyörgő levelet írtad anyánknak, mikor testvéreid szeme
előtt még egyszer, <span class="pagenum"><a name="Page_155" id=
"Page_155">-155-</a></span> utóljára adtál életjelt, s mi, a
testvéreid, egy pár pillanatig úgy néztük könnyáztatta betűidet,
mint a tehetetlen gyermek a vizbefúló kezét, – akkor én már férjnél
voltam. A férjem nem akart tudni rólad. Megtiltotta, hogy írjak
neked. Még azt is megtiltotta, hogy csatlakozzam Matildhoz, a ki
rajta volt, hogy kierőszakolja számodra szüleink bocsánatát.</p>
<p>A férjem is úgy gondolkozott, mint az öregek. A becsület!… Ezért
a bálványért kell élni, küzdeni, nélkülözni; aztán gondoskodni kell
erőtlen, nyomorult kis utódokról, hogy később is legyenek, a kik a
bálványért élnek, küzködnek és szenvednek!</p>
<p>Nos, hát úgy segítettél magadon, a hogy tudtál. Keveset
hallottunk rólad, de annyit tudok, hogy nagy nyomorúságot állottál
ki. Elképzelem, micsoda életed lehetett. Sok rosszat kellett
elviselned, de megismertél egy jót is: magad kormányozhattad az
életed sajkáját. Éltél. Jól, rosszúl, inkább rosszúl, mint jól, de
legalább nem tengődtél. Nem kellett tehetetlenül nézned, hogy a
sors hullámai mint dobálnak jobbra-balra. Nem hányódtál úgy, mint
az a ladik, a melyet egy dereglye húz magával, s melynek a sorsa
emehhez van kötve. Nem kellett örök függőségre, tehetetlenségre
kárhoztatva nézned a végzetedet magával hurczoló hajó
vészverődését; nem voltál örök gyermek, nem voltál egy szánandó
rabszolga rabszolgája, a magad cselédje voltál.</p>
<p>És minden viszontagság ellenére talpra állottál. Vagyont
szereztél. Hogyan szerezted, nem kérdezem. Akárhogyan. Így vagy
amúgy; most már azt mondom, hogy okos voltál. A magad ura lettél;
és ezt nem adják ingyen. Aztán, mikor a jókedved úgy hozta magával,
férjhez mentél. Persze, neked nem kellett hozzá menned az első
kérődhöz, örvendezve, hogy szegény <span class="pagenum"><a name=
"Page_156" id="Page_156">-156-</a></span> lány létedre elvesz; te
választhattál. Komoly, tekintélyes állású férjet kaptál, a ki maga
is vagyonos ember és szép társadalmi helyzetnek örvend. Most már
részed van mindenben: a tisztességben, a tiszteletben is. És igazuk
van az embereknek, ha tisztelnek. Neked is igazad volt. Most már
igazat adok azoknak, a kik csak a sikert, az eredményt nézik.</p>
<p>Én az én hűséges bálványimádásommal nem vittem ennyire. Engem
mindenki lenéz, mert mindenki fél, hogy koldulni találok tőle.
Igazuk van az embereknek. Ostoba voltam.</p>
<p>A férjem körorvos volt. Tudod-e, mi az, falusi doktornak lenni?
A legnagyobb szegénység minden szegénység közül. A nyomorúság, a
becsületnek és a műveltségnek minden adókötelezettségével
súlyosbítva. Nagyon könnyelmü ember volt, szegény uram. Azt hitte,
örökké fog élni. Meg mert házasodni, át merte adni a becsület és a
műveltség minden adókötelezettségét három gyermeknek. És harminczöt
esztendős korában elkészült az élettel. Egy kétszáz kötetből álló
könyvtárt, mely a reumáról szóló orvosi irodalom minden
nevezetesebb munkáját magában foglalja, vagy ötven kötetnyi
kézikönyvet, egy kis házi gyógyszertárt és egy félbenmaradt
értekezést hagyott ránk.</p>
<p>Most itt állok a három kis gyermekemmel és egy szeplőtlen élet
szép öntudatával.</p>
<p>A szüleink, tudod, mind a ketten meghaltak; az apánk már öt éve,
az anyánk tavaly. Szegények, nem sokat tudtak volna segíteni
rajtam, de a mig éltek, mégis volt annyijok, hogy magukhoz vehették
volna legalább az egyik gyermekemet… Képzelheted, milyen sorban
vagyok, mikor azon kell bánkódnom, hogy magamnál kell tartanom mind
a három kis gyermekemet! <span class="pagenum"><a name="Page_157"
id="Page_157">-157-</a></span></p>
<p>Hogy Matild testvérünknek menjek a nyakára, arra nem is
gondolhatok. Tudod, mi a férje? Tanító. És öt gyermekük van.</p>
<p>Mit tegyek?</p>
<p>Eleinte arról ábrándoztam, hogy valahogyan majd csak meg fogok
élni a magam emberségéből. Nem sokra tanítottak ugyan, de a mi a
képzettségemből hiányzik, azt pótolni fogom a jóakaratommal, a
munkára való nagy készségemmel. És aztán vállaltam volna
akármit.</p>
<p>Milyen csalódás!</p>
<p>Három gyermeknek adtam életet, és fogalmam se volt az életről.
Hanem az alatt a félév alatt, a mig állás, vagy legalább munka után
szaladgáltam, no, ezalatt ugyan alaposan megismertem az életet, ha
csakugyan ezzel a szóval kell kifejeznünk az emberi aljasságot.</p>
<p>Cselédnek is elmennék, hogy a családunkban hagyományos
életfelfogás és a magam kedve szerint élhessek, de hova tegyem a
gyermekeimet?</p>
<p>Mikor meggyőződtem róla, hogy másnak a segítsége nélkül nem
boldogulhatok, először a püspök nagybátyánkhoz folyamodtam, a
család sokat emlegetett Vazul bácsijához. Elég közel állott volna
hozzánk: ha mostoha testvére is, de mégis csak testvére volt az
anyánknak. Tudtam ugyan, hogy nagy zsugori, de úgy gondolkoztam,
hogy már a hivatalához is hozzá tartoznék a magamhoz hasonló
nyomorultak gyámolítása. Aztán, hajdanában, valamelyes rokoni
érdeklődést is tanusított irántam. Mikor férjhez mentem, hozományul
egy drága képpel ajándékozott meg. A kép Szent Mártont ábrázolta, a
ki ketté vágja palástját, s a palást egyik felét a fázó szegénynek
adja. Ez a kép, a melyért ő négyezer forintot adott, testvérek
között is megért <span class="pagenum"><a name="Page_158" id=
"Page_158">-158-</a></span> négyszázat, de az árverésünkön csak
negyvenet kaptam érte.</p>
<p>Özvegységemnek a negyedik vagy ötödik hónapjában, mikor láttam,
hogy az idő múlik és még most se tudok keresethez jutni, eszembe
jutott Szent Márton és Szent Mártonról Vazul bácsi. Hosszú levelet
írtam neki, a melyben nem kértem tőle semmi határozottat, de
feltártam előtte a helyzetemet. Feleletül egy drága imakönyvvel
ajándékozott meg és a lelkemre kötötte, hogy ne csüggedjek, bízzam
a magasságbeliekben, és minél több megpróbáltatásban van részem,
annál inkább örvendjek rajta, hogy az ég méltónak talál a
megpróbáltatásra. Egyébként, ha a gyermekeim nagyobbak lesznek, el
fogja helyezni őket a pártfogása alatt álló árva- és
szeretet-házakban.</p>
<p>Tovább is reménykedtem Szent Mártonban, de minthogy a gyermekeim
nem várhatták meg kenyér nélkül azt az időt, a mikor Vazul bácsi
majd elhelyezheti őket, egy igen nagy dologra határoztam el
magamat: fölkerestem Róza nénit.</p>
<p>Róza néni már meglehetősen távoli rokonunk, de egyedül álló öreg
asszony, a ki jövedelmének a tizedrészét se tudná elkölteni, ha
ugyan mindenáron el akarná költeni, a mi eszeágában sincs. Úgy
gondolkoztam, hogy Róza néni, ha segíteni akar rajtam, ezt egy
cseppet se fogja megérezni, mert hogy a jövedelméből ötven vagy
ötvenegy ezer forintot tesz félre, ez ugyan mindegy lehet neki. De
Róza nénivel megjártam. Nem tudom: sirjak-e vagy nevessek-e az
esetemen?</p>
<p>A mint tudod, Róza néni egy szeszgyároshoz ment férjhez, a ki
hogy a hasznost összekösse a kellemessel, egy kissé uzsoráskodott
is. De csak polgári házasságot kötött vele, mert hát a házasság
másképpen nem volt lehetséges, kettőjük vallásának a
különbözőségénél <span class="pagenum"><a name="Page_159" id=
"Page_159">-159-</a></span> fogva. Nos, Róza néni, mióta özvegyen
maradt, le akarja vezekelni, nem az uzsorát, hanem a polgári
házasságot. Azért elhatározta, hogy azt a szép vagyont, a melyet az
öreg szeszgyáros vagy félszázadon át verejtékes munkássággal és még
keservesebb uzsorával harácsolt össze, az egész szép és azóta
jócskán megnövekedett vagyont, – mert más rokonság híján mindent a
néni örökölt, a ki a vagyont nemcsak hogy nem kezdte ki, hanem a
jövedelem félredugdosásával meg is kétszerezte, – tehát Róza néni
elhatározta, hogy vezeklésül ezt az egész kincset szent czélra
fogja hagyni: egyházi czélokra. Az ilyen hagyomány természetesen
nem lehet elég nagy, az ilyen vagyont nem lehet eléggé megnövelni,
mert különben attól kellene tartani, hogy a csekélyebb összeg az
égieket nem fogja megengesztelni. Szóval Róza néni egy fillért se
vonhatott el a szent czéltól, s nem segíthetett a gyermekeimen.</p>
<p>Utóljára családunk büszkeségénél, Ernő bárónál kopogtattam. Ernő
báró igen távoli rokonunk. Azt mondhatnám: már olyan távol van
tőlünk, mint maga a jó Isten. De azért felelt a levelemre. Gyönyörű
levélpapiroson, és olyan gyöngéden, hogy el kellett érzékenyednem.
Csak az arisztokraták képesek ilyen gyöngédségre.</p>
<p>Az eredmény azonban ugyanaz, a mi az uzsorás vallásos
özvegyénél.</p>
<p>Megjegyzem, hogy nem csüggedtem, és egyre reménykedtem Szent
Mártonban.</p>
<p>De most már Szent Mártonban se reménykedhetem többé. Vazul
bácsi, a mint bizonyosan olvastad, meghalt, miután előbb
mindnyájunkat kitagadott. Azt írta a végrendeletében, hogy semmit
se hagyhat a rokonságára, mert már életében érdemünkön felül
gondoskodott rólunk. <span class="pagenum"><a name="Page_160" id=
"Page_160">-160-</a></span></p>
<p>Most már nincs más választásom, mint hozzád fordúlni.</p>
<p>Az egyetlen élő lényhez, a kinek kifogása lehet ellenem.</p>
<p>Az egyetlen élő lényhez, a ki azt képzelheti, hogy vétkes vagyok
vele szemben.</p>
<p>Még egyszer bizonykodom, hogy nem vétettem ellened, hogy nem
tehettem érted semmit, hogy ha meg se mozdultam a segítségedre, ez
nem azért történt, mintha megtagadtalak volna, mintha nem
viseltettem volna irányodban testvéri érzéssel, hanem csak azért,
mert tehetetlen voltam… ladik, melyet előbb az egyik, utóbb a másik
dereglye vitt magával.</p>
<p>Hogy magamban sohase itéltelek el, hogy sohase voltam irántad
rideg szívvel, csak részvéttel és szánalommal, úgy hogy most
nyugodt lelkiismerettel kunyorálhatom a te részvétedet és
szánalmadat, ezt csak egy vallomással bizonyíthatom, a mely talán
eleget fog mondani neked a multamról és a jelenemről.</p>
<p>Olvastál valaha bizonyos Alvingnéról? Én tovább megyek, mint ez
az északi asszonyság. Forró könnyeket hullatok azon, hogy mind e
mai napig becsületes maradtam.</p>
<p>Ha nem ismersz el testvérednek, könyörülj meg a
gyermekeimen!</p>
<p class="right"><i>Márta</i>. <span class="pagenum"><a name=
"Page_161" id="Page_161">-161-</a></span></p>
<h3>II.</h3>
<p class="i2">Kedves Márta!</p>
<p>Te segítséget kérsz tőlem. Segítség helyett tanácscsal állani
elő, ezt megtehetik az egyházfejedelmek, a nagyurak és azok, a
kiknek a tekintete mindig az égen csügg, de az olyan valaki, mint
én, a kinek meg kellett kóstolnia minden szégyent és minden
nyomorúságot, tanácscsal csak akkor áll elő, ha segítséget is
nyujthat.</p>
<p>Tehát, ha tanácscsal kezdem, ez azt jelenti, hogy egyebekben is
szolgálatodra állok.</p>
<p>A tanácsom pedig az, hogy ha a mai naptól fogva elfogadod az én
segítő kezemet, azért még ne függeszd fel az elveidet. Elveid
fentartásával is rá bizhatod magad a testvéredre, nem kell hozzá
idomulnod.</p>
<p>Akármit mond Alvingné: az erény a legszebb fényűzés a világon.
Persze ezt a fényűzést nem minden szegény engedheti meg
magának.</p>
<p>Nekem le kellett mondanom róla, pedig szebb fényűzésnek tartom,
mint az illatszeres fürdőt. De ha lemondtam róla, még ma is valami
nosztalgiát érzek utána.</p>
<p>Aztán az én példám ne ejtsen tévedésbe. Az anyagi boldogulás nem
mindig attól függ, hogy az erkölcs kérdésében milyen álláspontra
helyezkedünk. Az anyagi boldogulás a legtöbbször attól függ, hogy
élére tudjuk-e rakni a garast?</p>
<p>Én hamar átláttam, hogy élére kell rakni a garast; a férjed,
akármennyire értett a reuma gyógyításához, nem látta át. Ámbár
talán nem volt mit meggazdálkodnia szegénynek. Elég az hozzá, az
anyagi boldogulás <span class="pagenum"><a name="Page_162" id=
"Page_162">-162-</a></span> kérdése olyas valami, a mit soha se
kell összezavarni az erkölcs kérdéseivel.</p>
<p>A gyermekeid nyugodtan elfogadhatják a testvéred segítségét,
akárki is ez a testvér.</p>
<p>Már csak azért is, mert az én vagyonomat azok az önzők hordták
össze, a kik hogy minél több örömük legyen, a családalapítás
gondját nem akarták magukra vállalni. Illő, hogy ennek a vagyonnak
egy kis hasznát vegyék azoknak a könnyelműeknek a gyermekei, a kik
sok örömről mondottak le azért, hogy családot alapíthassanak.</p>
<p>Szerető testvéred, a ki vár:</p>
<p class="right"><i>Lidia</i>.</p>
<hr class="chap" />
<div class="chapter"></div>
<p><span class="pagenum"><a name="Page_163" id=
"Page_163">-163-</a></span></p>
<h2>ELSŐ SZERELEM.</h2>
<p>– Velem – szólt Lippay, mikor rá került a sor – sohase történt
semmi érdekes. Ezt a jó szerencsét (mert azt tartom, a legnagyobb
szerencse, ha az embernek egyátalán nincs története) talán nemcsak
a gondviselésnek köszönhetem, hanem egy kissé magamnak is. Mindig
fáztam a drámai jelenetektől meg a regényes helyzetektől, és mindig
bölcsen kitértem azok elől az alkalmak elől, a melyek a regényhez
vagy a drámához vezetnek.</p>
<p>De egyszer, kilencz esztendős koromban, mégis részt vettem egy
drámai jelenetben; azt mondhatnám, hogy ennek a drámai jelenetnek a
főszereplője voltam, sőt nem csupán a főszereplője, hanem
egyszersmind az intrigánsa, az előidézője.</p>
<p>Tulajdonképpen ekkor is inkább csak megakadályoztam a drámát
vagy a regényt. De a mit tettem, szerelemből tettem; azért, ha már
rajtam a sor, elmondom az esetet, szerelmi kaland gyanánt.</p>
<p>Nyolcz esztendős koromban a szüleim, a kik egy alföldi pusztán
laktak, elvittek a felvidék egy nagyobb városába, a nagyanyámhoz,
és egy évig nála hagytak, hogy német szót tanuljak.</p>
<p>A nagyanyám főképpen egy kis nyugdíjból éldegélt; <span class=
"pagenum"><a name="Page_164" id="Page_164">-164-</a></span> a
gyermekei is segítették, de a mellett, a mig nagyon meg nem
öregedett, kosztos diákokat tartott. Úgy volt, hogy én is ilyen
kosztos fiú leszek; de inkább princzecske voltam, a kit gondosan
elválasztottak a nagyobb kamaszoktól. Ezek az utczára néző szobákat
foglalták le; én a nagyanyám és Berta néném szeme előtt maradtam, a
ház másik traktusában, s külön szobácskát kaptam, melynek ablakai a
kertre nyiltak.</p>
<p>Berta néném nagyanyámnak a legöregebb leánya volt, s akkor
harminczöt éves lehetett.</p>
<p>Hogy azt a cselekedetemet, a melyet elbeszélek, teljesen
megmagyarázhassam, el kellene mondanom, milyen rendkívül érzékeny
lélek s a mellett milyen nagy erkölcsi szigorúság, micsoda
hajthatatlan akaraterő és milyen különös, minden regényességet
meghaladó önfeláldozási készség, mennyi jóság és a mellett mennyi
lelki bátorság lakott ebben az én öregkisasszony nagynénémben. De
ha elmondanám az őt jellemző dolgokat, nagyon sokáig tartana az
elbeszélésem. Azért csak azt említem meg, hogy Berta néném mindig
kész volt harczra kelni azokért, a kiket szeretett, de ezekkel
szemben is kész volt minden küzdelemre azért, a mit jónak és
helyesnek tartott. És ehhez még csak annyit fűzök hozzá, hogy
gyermek létemre is tisztában voltam Berta néném jellemével, és ez
alkalommal is jól számítottam, a mikor ő rá számítottam.</p>
<p>Berta néném varrónő volt, még pedig nemcsak nagyon dolgos, hanem
nagyon ügyes varrónő. A város legszebben öltözködő hölgyei nála
csináltatták a ruháikat, s mindig el volt halmozva megrendeléssel.
Bár fáradhatatlan volt – Istenem, hányszor hallottam, hogy a
varrógépe egész éjszaka kattogott! – egyedül nem is győzte volna
elvégezni a sok megrendelt munkát, azért mindig dolgozott nála
két-három kisegítő varrónő. <span class="pagenum"><a name=
"Page_165" id="Page_165">-165-</a></span> Azonkívül tanította is a
varrást és a szabást, és nemcsak olyanoknak, a kik a varrásból
akartak megélni; abban a nagy szobában tehát, a melyet
varróműhelyül használt, mindig hat-nyolcz leány dolgozott, a kik
között voltak jómódu kisasszonyok, de persze még több »szegény, de
jó házból való« lány.</p>
<p>Hogy Kovács Ilona melyik osztályba tartozott, az utóbbiak vagy
az előbbiek közé-e, tanuló volt-e egyátalán, vagy a kisegítő
varrónők egyike? – nem tudom, ez akkor nem érdekelt. Elég az hozzá,
azok között a leányok között, a kik nap-nap után ott varrogattak a
Berta néném szobájában, volt egy Kovács Ilona nevü, és én szerelmes
voltam ebbe a Kovács Ilonába, olyan szerelmes, mint azóta senkibe
soha.</p>
<p>Gyönyörű, nagy, szőke leány volt; húsz vagy huszonegy esztendős.
Az alakját bizvást mondhatnám vénuszinak, mert bár akkor a szemem e
tekintetben még nem volt gyakorlott, és még nem tudtam, hogy Junóra
és Vénuszra mikor szokás hivatkozni: azt, a mivel kapcsolatban
ezeket a mitológiai istenasszonyokat mindennap emlegetjük, már
akkor is méltányoltam. Határozottan emlékszem, hogy különösen az
tetszett rajta, a mit akkor magamban így fejeztem ki: mennyivel
kövérebb a többi leánynál! De az arczát is nagyon szépnek találtam,
és azt hiszem, hogy nem láttam rosszúl. Tejfehér bőre volt, piros
szép szája, formás orrocskája, nevető kék szeme, és tömött, sűrű,
nagy haja; azóta se láttam dúsabb szőke hajat. A tekintetére is jól
emlékszem, olyan nyájas, édes volt; és sokáig, ha szép időben az
égboltra pillantottam, ennek a derűjéről mindig Kovács Ilona jutott
eszembe. A mikor nevetett, két gödröcske támadt gömbölyded arczán;
és sokat nevetett: abban a kis társaságban, a melyet én egy
kuczkóból, könyvvel az ölemben szemlélgettem, ő volt a legvidámabb
<span class="pagenum"><a name="Page_166" id=
"Page_166">-166-</a></span> és leghangosabb leány. A hangjára is
emlékszem; az is olyan kedves volt, mint ő maga, mert kedves volt,
mindenki szerette. Mondom, szép és bájos leány volt; azóta láttam
egyszer a leánykori arczképét, s ezen az arczképen csak a
divatjamult ruha czáfolt rá régi lelkesedésemre: nem kellett
szégyenkeznem az első lángom miatt.</p>
<p>Az a szerelem, a melyet Kovács Ilona iránt nyolcz és kilencz
esztendős koromban éreztem, határozottan érzéki szerelem volt. De
olyan heves érzés, a milyen – csak az érzéki szerelem lehet.</p>
<p>Közfelfogás szerint a gyermekben az érzékek még szunnyadnak, sőt
egész gyermeknevelési rendszerünk ezen a tételen alapszik.
Valószinű, hogy sok esetben így is van, de azt már nem vagyok
hajlandó elhinni, hogy ennek minden esetben így kellene lennie,
mert akkor a kivétel nem volna több, mint a mit szabályosnak
mondanak. Sőt azt hiszem, hogy az érzékiség ébredezése már a
legzsengébb korban, úgyszólván mindjárt az élettel megkezdődik; a
természet ebben a pontban nagyon is kegyes volt az ember iránt. De
nem akarok se általánosítani, se a tudósokkal vitatkozni, csak
magamról beszélek, s meg kell vallanom, hogy a mióta az eszemet
tudom… szóval, én nem emlékszem olyan időre, a mikor az érzékiség
szunnyadt volna bennem.</p>
<p>Engem nem kellett felvilágosítani; hasonlóan azokhoz a
mitológiai halandókhoz, a kiket az istenek az elemek és más
természeti jelenségek formájában látogattak meg, a levegővel
szívtam magamba, vagy magától a napfénytől kaptam a
felvilágosítást. Elevenebb eszű gyermekeknél, különösen ha falun
nőnek fel, gyakori ez az eset.</p>
<p>Tehát igenis, érzéki szerelemmel szerettem Kovács <span class=
"pagenum"><a name="Page_167" id="Page_167">-167-</a></span> Ilonát.
Szerettem volna csókolni, ölelni; gondolhattok, kedves czimboráim,
a mit akartok. Vágyódtam arra, a miről tudtam, és vágyódtam arra
is, a miről már nem tudtam, a mit csak sejtettem, de a mi
ismeretlen volt előttem. Vágyam nem igen különbözött a felnőtt
ember vágyától; a gyermek csak annyira jelentkezett bennem, hogy
szenvedélyem tétlen és néma maradt. Inkább meghaltam volna, mint
hogy eláruljam a titkomat, de szenvedélyem azért nem volt kevésbbé
heves.</p>
<p>Egy szobában lenni Kovács Ilonával, olyan kellemes érzést
okozott nekem, a melyet minden földi jónál jobbnak találtam.</p>
<p>Senki se tudta, hogy mért olvasgatok, mihelyt szabad időm van,
órák hosszat a varróműhelyben, és senki nem is gyanította, mit
keresek ott, de csöndes kis fiú voltam, a ki nem sok vizet zavart,
nem törődtek velem.</p>
<p>Nos, ez a Kovács Ilona, a ki olyan volt, mint az egészség
tündére, s a ki egész nap nevetgélt, csacsogott és mulattatta a
többi fiatal leányt: szerelmes volt – érzelgősen szerelmes volt –
egy Gerzson nevű fiatalemberbe.</p>
<p>Olyan érzelgősen szerelmes volt, hogy valahányszor kettesben
maradtak Berta nénémmel – én természetesen nem számítottam –
folyton sirdogált. Később aztán, ha másvalaki jött be a szobába,
megint vidáman nevetgélt, de mikor az egyetlen bizalmasa előtt
kiönthette szive bánatát, egyszerre könnyek árjává változott
át.</p>
<p>Berta néném azok közé tartozott, a kiknek az egyéniségében van
valami, a mi szinte mágnesként vonja magához a bizalmasságokat.
Nagyon érzékeny lelkénél sokan ösztönszerüen keresték a megértést;
szigorúságától okos tanácsokat vártak. Ő volt a letéteményese és
tökéletes biztonságot nyujtó safe depositja a lányok <span class=
"pagenum"><a name="Page_168" id="Page_168">-168-</a></span> összes
bajainak és más idegen hölgyek keserveinek; még a vadidegenekben is
bizalmat keltett, s zárkozottnak ismert lelkek is nála keresték, ha
nem is a bajból kivezető tanácsot, legalább a meghallgatást, a
részvétet, a mi majdnem annyira jól esik, mint az, hogy az ember
hangosan szólhat a bajáról s nem kénytelen tovább is csak
fojtogatni a keserüségét.</p>
<p>És Berta néném szivesen fogadta ezeket a közléseket. Olyan
érzékeny szivü volt, annyira át tudta érezni a bizalmas lélek
baját, hogy szinte átvett valamit a mások szenvedéséből; azonkivül
jól esett neki, ha megfogadták a tanácsát, és a jó útra téríthetett
egynéhány már-már ingadozó lelket.</p>
<p>Egészen szabadon beszéltek előttem, mert azt hitték, hogy még
nem értem, mit beszélnek. Mintha egy kis macska nyujtózkodott volna
a szobában, úgy nem ügyeltek rám.</p>
<p>Így megtudtam, hogy Ilona halálosan szerelmes a Gerzson nevü
fiatalemberbe, de a szülei semmi szín alatt nem akarják megengedni,
hogy ehhez az emberhez menjen feleségül. Sokszor elsírta, hogy nem
tudja, mit csináljon. Nem tudna élni, ha Gerzsontól el kellene
szakadnia; és megvallotta, hogy ha másképpen nem boldogulnak, képes
volna, kész volna arra is, hogy elhagyja a szüleit, s kövesse ezt a
Gerzson nevü fiatalembert a bizonytalanságba. Minduntalan
elpityeredett, s egyre azt jósolgatta, hogy ennek nagyon, de nagyon
rossz vége lesz.</p>
<p>Berta néném, a ki különben mindig a szerelmesek pártján volt,
igyekezett Ilonát vigasztalni. Kötelességének tartotta mindent
elkövetni, hogy lebeszélhesse az elkeseredett leányt azokról a
lázadó szándékokról, a melyeket ez előtte nem titkolt el.
Fáradhatatlanul magyarázgatta neki, hogy a nő sorsa: a türelem és
<span class="pagenum"><a name="Page_169" id=
"Page_169">-169-</a></span> a szenvedés, s ha nem győzhet
türelemmel, nem marad más választása, mint belenyugodni a szomorú
sorsba – és megmaradni a helyes uton. Nagyon sokat tudtak beszélni
erről, s ha nem is értettem mindazt, a mit mondottak, tisztában
voltam a helyzettel.</p>
<p>Ismertem jól ezt a Gerzson nevü fiatalembert. Gerzson úrnak nem
volt szabad az Ilonáék házába járnia, s hogy mégis beszélhessen a
szerelmesével, minduntalan megleste az utczán. Nem a mi házunk
közelében tetté, mert ezt Berta néném nem tűrte volna el, de nekem,
a ki folyton az Ilona nyomában őgyelegtem, nem volt nehéz megtudnom
ezeket a titkos találkozókat. Eszük ágában se volt, hogy
voltaképpen Ilona körül kastankodom; meg se láttak. De én láttam
őket, és ha nem is mutattak be neki, látásból igen jól ismertem a
Gerzson nevű urat.</p>
<p>Ismertem és iszonyúan gyűlöltem. Sokat adnék érte, ha ma is úgy
tudnék gyűlölni valakit, mint a hogy ezt az embert gyűlöltem, a ki
nekem örökre csak egy név meg egy figura maradt. Nem tudtam
megérteni, hogy ugyan mit lehet szeretni rajta, s szerettem volna
megölni. Terveket kovácsoltam, hogy, ha majd nagy leszek, csakugyan
meg is fogom ölni, párviadalban. Gyanítottam ugyan, hogy ehhez az
öldökléshez sohase lesz elég erkölcsi bátorságom, mert a szúnyogot
is sajnáltam megölni, de az ábrándomról sokáig nem mondtam le. Hogy
addig is megboszulhassam magamat valamivel, Gerzson urat magamban
csak a Szőrös Majompofának neveztem.</p>
<p>Talán mulattatnálak benneteket, ha elmondanám, hogy micsoda
eszméket sugalt gyermekfejemnek akkori lelkiállapotom, de csak a
cselekedetemről akarok beszámolni.</p>
<p>Egy szép napon – ah, milyen szép, emlékezetesen szép nap volt
ez! – valami kevéssel a husvéti ünnepek <span class=
"pagenum"><a name="Page_170" id="Page_170">-170-</a></span> előtt,
Ilona azzal állott elő Berta nénémnek, hogy a sok munkára való
tekintettel, jó volna, ha ő éjszakára is nálunk maradna. Már meg is
mondta a szüleinek, hogy ma éjjel nem mehet haza.</p>
<p>Megjegyzem, hogy az ajánlatban nem volt semmi szokatlan. Máskor
is megtörtént, kivált nagy ünnepek, s különösen karácsony előtt, a
mikor a temérdek megrendelésnek azonegy időpontra kellett
elkészülnie, hogy a kisegítő varrónők éjszakára nálunk maradtak, s
éjfélig, hajnalig, vagy néha reggelig is dolgoztak. De a többiek
közül is sokan megtették ezt, tisztára szivességből, csak hogy
segítségére legyenek a jó Berta néninek, a kit mindannyian nagyon
szerettek. Ez az áldozat nem volt valami terhes; minthogy sokan
voltak, s a hányan, mind fiatalok, rendesen valóságos mulatozás
közepett, vigan és sebesen folyt a munka.</p>
<p>De Berta néném ez egyszer nem akarta elfogadni az ajánlatot.
Feltünt-e neki valami, gyanította-e, hogy Ilona ajánlata mögött
valami meg nem vallott gondolat rejtőzik, vagy csak szükségtelennek
találta az önként felajánlott kis áldozatot, s gyöngédségből nem
akarta elfogadni? – nem tudom. Elég az hozzá, köszönettel hallani
se akart a dologról. Előbb arra hivatkozott, hogy senkire sincsen
szüksége, az áldozat fölösleges volna, mert holnap délutánig úgyis
mindennel elkészülnek. Később meg azzal állott elő, hogy legfeljebb
éjfélig volna érdemes dolgozni, semmi értelme, hogy reggelig
fenmaradjanak, éjszakára pedig nem tud ma helyet adni Ilonának,
mert azt a szobát, a hol a lányok ilyen esetekben aludni szoktak,
most családtagok foglalják el, a kik az ünnepre távolról érkeztek,
meglátogatni a nagymamát.</p>
<p>Ilona azt felelte, hogy mégis csak jobb lesz, ha a leginkább
sürgetett ruha, a melyikért másnap reggel <span class=
"pagenum"><a name="Page_171" id="Page_171">-171-</a></span> ujra
eljönnek, még az éjjel elkészül. Éjfélig, vagy egy óráig
elkészülhetnek vele, a mi pedig a helyet illeti, majd a Sándorka
szobájában fog aludni. Ott is van egy vendégágy; Sándorka úgyis
mindig a tábori ágyban alszik.</p>
<p>(Ez a Sándorka én voltam.)</p>
<p>Azt se tudom, hogy Berta néném miért változtatta meg az
elhatározását. Talán éppen az keltette fel a figyelmét, hogy Ilona
kissé érthetetlenül erősködik valamiért, a mi fölösleges? Talán
neszét fogta valaminek s hirtelen mást gondolt, azt, hogy: az Ilona
érdekében helyesebben cselekszik, ha nem árulja el, a mit
észrevett, hanem azután őrködik? Vagy még ekkor se gondolt semmi
másra, csak egyszerüen kimélni akarta Ilonát? Sohase tudtam meg.
Berta néném később se beszélt velem erről a históriáról, mert
hiszen kis gyerek voltam. Akkor pedig, mikor már nem voltam gyerek,
akkor, szegény már nem élt.</p>
<p>Csak azt tudom, hogy utóbb megadta a beleegyezését, s úgy volt,
hogy Ilona éjszakára nálunk marad, és éjfél után, ha majd
elkészültek a ruhával, az én szobámban fog aludni.</p>
<p>Úgy rémlik, mintha Ilonának egy megjegyzése döntötte volna el a
kérdést. Mintha azt mondta volna, hogy a szülei furcsának
találhatják, ha mégis hazamegy, mikor ő még délben a kimaradását
határozottan szükségesnek mondotta. Hogy a szülei most nyugton
vannak, mikor Berta nénémnél tudják, de szeget üthet a fejökbe,
hogy ő délben így, s este másképpen beszél. De erre már nem
emlékszem határozottan, ez akkor nem érdekelt.</p>
<p>Csak az érdekelt, csak arra gondoltam – nem tudtam egyébre
gondolni – hogy Ilona ott fog aludni az én szobámban. <span class=
"pagenum"><a name="Page_172" id="Page_172">-172-</a></span></p>
<p>És ettől a gondolattól, a gyönyörűségtől, a várakozástól, az
édes borzongástól és nem tudom mitől, egyszerüen kilelt a
hideg.</p>
<p>Egyszerre fáztam és melegem volt; izzadtam és hideg veritéket
törülgettem a homlokomról. Nagyon furcsán viselkedhettem, de
szerencsémre, a sok dolog közepett nem vették észre.</p>
<p>Lázban vártam az estét, vagyis inkább az éjjelt; alig vártam,
hogy lefekhessem, mert féltem, hogy elárulom magam.</p>
<p>Elengedem nektek, hogy mit állottam ki, mit éreztem s mire
gondoltam, mig reszketve vártam a perczet, a mikor Ilonát éjszakai
pongyolájában, fedetlen karral láthatom!… csak a tényekhez tartom
magamat.</p>
<p>Körülbelül éjfélig hallottam a varrógép kattogását, – dehogy
tudtam volna elaludni!… folyton hallgatóztam, – aztán hallottam,
hogy elbúcsúznak; behunytam a szememet, de csak félig, és mély
alvást tettettem.</p>
<p>Ilona bejött a szobába, egy darabig hallgatózott, aztán leült az
asztalhoz és levelet írt. Legalább egy óra hosszáig tartott, a mig
írt, olyan sok mondanivalója volt.</p>
<p>Már itt azonnal elmondom, hogy mi volt ebben a levélben.
Tizenhat oldalon kért bocsánatot Berta nénémtől azért, a mit
elkövet. Gyalázatos dolog, hogy a Berta néném tisztes házát
használja fel istentelen czéljára, de mégis reméli, hogy Berta
néném jóságos szive megbocsát neki, ismerve az ő sok szenvedését,
és főképpen azért, mert hiszen nincs más választása, mint a mit
tesz. Elvégeztetett. Nem lehet másképpen. A gyorsvonattal, a mely
innen reggeli félötkor indul, el fog utazni azzal az emberrel az
ismeretlenbe. Az a kerten át lopózik be érte – szerzett egy kulcsot
a szomszédtól – s ki fogja emelni őt az ablakon; <span class=
"pagenum"><a name="Page_173" id="Page_173">-173-</a></span> úgy
megy el, mint ha menekülne… Azért az ablaktáblákat majd jól
beteszik, hogy Sándorka meg ne fázzék. Nem lehet másképpen. Amaz a
szüleihez nem jöhet érte; nappal nem szöktetheti meg, mert már
figyelik, s ő a hajnali négy órát nem várhatja meg se az utczán, se
valami szállóban; nincsen más választása, az Isten látja a lelkét.
Hát bocsássa meg Berta néném ezt a gyalázatosságot, s a többi…
mindezt igen részletesen írta meg, a szükséges bő megokolással.</p>
<p>Nem tudtam elképzelni, hogy mit ír, de ez a kérdés nem is
nyugtalanított, csak nagyon türelmetlenné tett. Végre elkészült, s
a levelet ott hagyta az asztalon.</p>
<p>Aztán… aztán levetette a ruháit és lefeküdt, hogy addig is
pihenjen egy-két órát.</p>
<p>Azt hitte, hogy mélyen alszom; nem is gondolt rám.</p>
<p>Nos hát igen, láttam gömbölyű szép karját, fedetlen vállát és
istennői keblének halmait… láttam, és azt hittem, hogy talán nem is
fogom túlélni ezt a gyönyörűséget.</p>
<p>Hála Istennek, nem mondhatom, hogy a szerelmi multam üres vagy
sivár volna. Voltak kedveseim. De ilyen gyönyörűséget sohase
éreztem többé.</p>
<p>Hogy hisz ez olyan nevetségesen kevés volt? Édes Istenem, az
asztal élvezete mindenekelőtt az étvágytól, s minden boldogság
magától a vágyódástól függ!</p>
<p>Ha még egyszer, csak még egyszer, ilyen vágyódásra és ilyen
boldogságra tudnék szert tenni!</p>
<p>Ő se sokat aludhatott; én nem aludtam egy pillanatig se.</p>
<p>Úgy három óra tájban, nagy meglepetésemre, felkelt és
felöltözött. Aztán leült egy székre és várt. Álmélkodva néztem
félig lehunyt pilláimon át. Egyszerre halkan kopogtak az ablakon.
Odament az ablakhoz és kinyitotta. Egy férfiarczot láttam, s
megismertem Gerzson urat. <span class="pagenum"><a name="Page_174"
id="Page_174">-174-</a></span></p>
<p>Egy pillanat alatt átértettem a helyzetet, s még abban a
pillanatban kész voltam az elhatározásommal. Cselekedtem; már a
hogy gyermektől telik.</p>
<p>Hogyan, a Szőrös Majompofa el akarja rabolni az én szép
szerelmesemet?! Hogy én őt sohase lássam többé?! Hogy én azt, a ki
engem most ilyen üdvözítő érzésben részesített, elveszítsem
örökre?! Nem, azt nem engedem.</p>
<p>És elkezdtem acsarkodni úgy, mint a kit ölnek.</p>
<p>– Ilona, jöjjön, siessen!… – szólt be az ablakon Gerzson úr.</p>
<p>De Ilona megrémült.</p>
<p>És a másik perczben már benn volt a szobában Berta néném,
teljesen felöltözve.</p>
<p>Csak a varrás tartotta fenn ebben a kései órában? Vagy már
őrködött? Nem tudom.</p>
<p>Olyan hamar jelent meg, hogy Gerzson úrnak nem volt ideje
félrehuzódni az ablak mellől, a mivel különben már nem sokat nyert
volna.</p>
<p>Berta néném tehát, a hogy belépett a szobába, azonnal tisztában
lehetett mindennel.</p>
<p>Még csak körül se nézegetett, egyenesen hozzám jött, s
mindenekelőtt engem iparkodott megnyugtatni.</p>
<p>– Rosszat álmodtam! – szóltam álnokul. – Azt álmodtam, hogy
rablók törnek be hozzánk…</p>
<p>Ez annyira hihető volt, hogy az én viselkedésem nem is szorult
további magyarázatra.</p>
<p>S Berta néném nyomban a váratlan vendéghez fordult, a ki
zavartan állott az ablaknál.</p>
<p>Már nem emlékszem jól, hogy mit mondott neki. Csak a
megszólításra emlékszem:</p>
<p>– Tisztelt Gerzson úr!…</p>
<p>Meg arra, hogy valami ilyenformát mondott:</p>
<p>Neki semmi beleszólása a Gerzson úr dolgaiba, de <span class=
"pagenum"><a name="Page_175" id="Page_175">-175-</a></span> ő
itthon van, és az ő fedele alól így nem távozik senki, a Gerzson úr
kedvéért sem.</p>
<p>Gerzson úr makogott valamit, mentegetőzött, hivatkozott a
bajaikra, bocsánatot kért, s kijelentette, hogy visszavonul.</p>
<p>Annyira zavart volt, hogy megkérdezte: kimehet-e a kapun?</p>
<p>– Csak arra menjen vissza, a merre jött – felelt Berta
néném.</p>
<p>Aztán, mikor Gerzson úr engedelmesen eltünt, Ilonát vette
elő.</p>
<p>Ilona csak zokogással tudott felelni, de a levele eleget beszélt
helyette.</p>
<p>Majd ujra arról kezdtek beszélni, a miről már olyan sokat
vitatkoztak. Ez már engem nem érdekelt; hallottam mindezt
elégszer.</p>
<p>S a következő perczben már az igazak álmát aludtam.</p>
<p>Nyomban elaludtam; nagy izgatottságomból hirtelen lecsillapulva
s mélyen megnyugodva; mint az, a kit végtelenül jóleső, kellemesen
elszenderítő érzéssel tölt el annak a tudata, hogy helyes, üdvös,
jó dolgot cselekedett.</p>
<p>És csakugyan cselekedetemnek messzire kiható következései
lettek.</p>
<p>Berta néném ez egyszer nem hallgatott Ilona könyörgésére.
Kötelességének tartotta tudtára adni Ilona szüleinek, hogy mi
történt, és teljesítette a kötelességét. Ettől fogva Gerzson úr nem
férhetett Ilona közelébe. Szemmel tartották és végre végképpen
elválasztották tőle.</p>
<p>Egy év mulva ugyanis – akkor én már nem voltam a nagyanyámnál –
Ilonát hozzá kényszerítették egy másik emberhez. Sírva ment az
oltár elé, hogyha ugyan nem erőszakkal vitték.</p>
<p>No és, azt kérditek, nem terheli-e a lelkiismeretemet,
<span class="pagenum"><a name="Page_176" id=
"Page_176">-176-</a></span> hogy – bár még gyermekkoromban –
egyszer mégis csak megakadályoztam egy szegény leánynak a
boldogságát?</p>
<p>Nem, nem terheli a lelkiismeretemet.</p>
<p>És pedig azért nem, mert néhány évvel ezután az esemény után
Gerzson urat nem tudom micsoda nagyon nem becsületes dolog miatt
több évi börtönre itélték. Sőt azóta már másodszor is ült.</p>
<p>Ilona pedig, ha sírva ment férjhez, lassacskán alaposan
megbékélt az urával. Hét gyermekük született, és ez nekem éppen
elég.</p>
<p>Természetesen ma sem tudja, micsoda ismeretlen szerelemnek
tulajdoníthatja azt a nagy sorsfordulatot.</p>
<p>Pedig hát…</p>
<p>Ma már többszörösen nagyanya, de meglehet, ma is elpirulna, ha
véletlenül megtudná, hogy van valahol a világon egy negyven éves
ember, a kit egyszer olyan – semmi emberi szóval ki nem fejezhető –
gyönyörűségben részesített, a milyenben neki magának talán sohase
volt része.</p>
<hr class="chap" />
<div class="chapter"></div>
<p><span class="pagenum"><a name="Page_177" id=
"Page_177">-177-</a></span></p>
<h2>BÜSZKESÉG.</h2>
<p>Mialatt letámolygott a lépcsőn, mikor valahogyan kijutott az
utczára és aztán ment, ment, ment – nem volt magánál. Csak akkor
tért magához, mikor a hűvös szél át meg átjárta vékony, nyomorult
ruháját és összerázta a testét. Egyszerre meghallotta a víz
locscsanását és megpillantotta a piszkos, sárgás hullámokat. A
folyó partján találta magát.</p>
<p>De hiszen oly mindegy, hogy hol jár!</p>
<p>Hát csak ment előre tovább, akármerre.</p>
<p>Ujra eszmélni kezdett; hirtelen visszatért az emlékezete.</p>
<p>Tisztán látta maga előtt azt a rideg, fénytelen tekintetet, azt
a kegyetlen, rémesen mozdulatlan, öreg férfiarczot, mintha –
mialatt a halálitéletét hallgatta – külön-külön megnézte volna
ennek a viaszszinű arcznak mindenik redőjét. Ez az arcz akkor se
lehetett volna rettenetesebb, ha a homlokról felkunkorodó vékony,
deres fürtök egyszerre megannyi kígyóvá változnak át; az
Apokalipszis rémképeiből meredezhettek elő ilyen szörnyű arczok;
így képzelhették a régiek a Végzetet.</p>
<p>És mintha még most is hallotta volna a kisértetiesen
mozdulatlan, vékony, beretvaéles ajkak mögül <span class=
"pagenum"><a name="Page_178" id="Page_178">-178-</a></span>
elősuhanó, szinte suttogóan halk, s halkságukban olyan dermesztően
rémes szavakat:</p>
<p>– Végtelenül sajnálom, édes nagysád, de igazán lehetetlen!</p>
<p>Látta a kényszeredett, savanyú mosolygást, a mely sietett
elbúcsúztatni a kellemetlen látogatót… a mely őt végképpen kilökte
az élnivaló emberek közül!… A szivességnek azt az utolsó rongyát, a
melyet ő az élők világától kapott!…</p>
<p>Pedig olyan keveset kért tőle!</p>
<p>És ez volt az utolsó ember, a kitől még kérhetett valamit! A
többiek, a kikre gondolhatott, már valamennyien sorra lerázták a
nyakukról. Ez volt az utolsó, a kitől még kérhetett valamicskét, a
kitől még valamit kérni tudott!…</p>
<p>Hiszen, ha ki tudta volna nyitni a száját a teljes őszinteségre!
Ha meg tudta volna mondani neki:</p>
<p>– Hat hete, hogy éhezem… hogy éhezünk… nemcsak én, hanem az öreg
édesanyám is! Már a harmadik napja, hogy egy falatot se ettünk!
Holnap kilöknek bennünket a szobánkból és nincsen hová mennünk!</p>
<p>Akkor, akkor talán nem utasították volna el… ha egyebet nem,
legalább egy falat kenyeret kapott volna; az alamizsnát nem
tagadták volna meg tőle és az anyjától.</p>
<p>És már szorongatta a görcs a száját, hogy kizokogja ezeket a
borzasztó szavakat. Már ki akarta vallani szégyenletes titkát, már
oda akarta dobni a szemérem utolsó leplét is. Már felnyitotta
száját… de a szó elveszett remegő ajkán.</p>
<p>Nem birta kimondani.</p>
<p>Lehet, hogy így is csak egy pár napot nyerhettek volna. Még az
is lehet, hogy hiába zokogta volna el… <span class=
"pagenum"><a name="Page_179" id="Page_179">-179-</a></span></p>
<p>Ó, ha majd kitudódik a titkuk, – de ők már nyugodtan fekszenek
utolsó tiszta ruháikban, – akkor, akkor majd százan is találkoznak,
a kik éppen csak ezt várták! Hiszen ha tudták volna! És talán éppen
azok fognak sajnálkozni rajtok legjobban, a kik most a legjobban
fáznak, ha őt, csak messziről is megpillantják.</p>
<p>Ó, a halottnak mindig annál több a jóakarója, minél kevesebb
jóakarója volt addig, a mig élt!</p>
<p>De talán, ha vall – és olyan szerencsés, hogy a szavai hitelre
találnak! – nem űzik el egy kis könyöradomány nélkül. Hiszen, a
mikor éppen csak a száraz kenyérről van szó, az emberek még jók is
tudnak lenni!…</p>
<p>Nem, nem lehetetlen, hogy ezen az áron – szemérme
meggyötörtetésének, kínszenvedésének az árán – csakugyan hozzá
juthattak volna egy falat kenyérhez. De még az is lehet, hogy hiába
vetkőztette volna le a lelkét… egészen… hogy hasztalanul alázta
volna meg magát, a lehető legmélyebbre…</p>
<p>Mindegy. Milliók és milliók megtették volna ezt az ő
helyében.</p>
<p>Megteszik ezt sokan, és akárhányan úgy teszik meg, hogy azután
mindjárt fölemelik a fejöket. Bátorságot ad nekik, majd, később,
igazolja őket maguk előtt az a meggyőződés, hogy minden élőlénynek
joga van az élethez.</p>
<p>Igaz, minden élőlénynek joga van az élethez.</p>
<p>És ő mégse birja megtenni, a mit milliók és milliók megtennének,
a mit talán mindenki más megtenne.</p>
<p>Úgy látszik, igazán nem élnivaló.</p>
<p>Mintha a természet is rá akart volna pirítani: egyszerre testi
fájdalmat érzett. Az összeszoruló üres gyomor a maga durvaságával
figyelmeztette a rest öntudatot, hogy ne feledkezzék meg róla.
Kocsisnyelven, <span class="pagenum"><a name="Page_180" id=
"Page_180">-180-</a></span> ostorcsapásokkal adta a lélek tudtára,
hogy ő követeli a maga jogait.</p>
<p>A vénleánynak eszébe jutott az a másik, – a tehetetlen
öregasszony, az édesanyja, – a ki otthon várakozik és most talán
ugyanezt a testi fájdalmat érzi. Az a másik, a ki szintén nem
élnivaló. A ki őt ilyen élhetetlennek nevelte; a ki éppen úgy érez
és gondolkozik, mint ő.</p>
<p>Hadd várakozzék. Hadd reménykedjék még egy kis ideig. A mig
reménykedik, talán még ez a testi fájdalom se olyan
marczangoló…</p>
<p>Úgyse sietős az, a mi ezután következik…</p>
<p>Hiszen ha meg tudná menteni, szegényt, ettől az undorító
kíntól!…</p>
<p>Az anyjára gondolva, nem vádolta többé az élhetetlenségüket,
hanem elérzékenyedett a sorsukon.</p>
<p>Milyen keveset kívántak ők a világtól! Milyen kevésért
imádkoztak hiába!</p>
<p>És milyen sokan élnek a világon, a kiknek fogalmuk sincs az ő
gyötrelmeikhez hasonló rémségekről! Milyen sokan élnek mindenfelé,
a kik egész életükön át ki nem mozdulnak azokból a kényelmekből, a
melyekre ők soha még csak nem is áhítoztak!… Hisz ezek mindig olyan
messze voltak tőlük, mint a legtávolabb eső világrészek!</p>
<p>A gazdagok világára gondolt.</p>
<p>Képek merültek föl előtte, valamely lázas félálom képei, s ettől
a látomástól nem tudta elvonni elfáradt, elernyedt, mind jobban
lankadó értelmét.</p>
<p>Már nem látta a piszkos hullámokat. Mint a Szahara csüggedt
vándora, a kit kétségbeesésében is izgatnak a jól ismert csalóka
délibábok: oázisokat, pálmaerdőket, gyönyörű szineket, ezüstből és
aranyból épült városokat látott – a melyek nem a káprázat, nem a
<span class="pagenum"><a name="Page_181" id=
"Page_181">-181-</a></span> felizgatott agyvelő kegyetlen játékának
az üres képei, a melyek megvannak a valóságban is, de már nem az ő
számára.</p>
<p>A fényűzést jóformán csak hírből, hallomásból, az
olvasmányaiból, a leginkább talán képes ujságoknak a gazdagság
dicsőségét szolgáló, hízelkedő rajzaiból ismerte. És most mégis a
fényűzés képei jelentek meg előtte.</p>
<p>Királynékat látott, a mint sétautazást tesznek a tengeren és a
hajón hajbókoló urak hódolatát fogadják. Gépkocsin száguldó, vidám,
előkelő párokat. Nagyúri szépeket, a kiknek mesés arczszínét és
gyönyörtől fáradt, álmos tekintetét halhatatlan festők örökítették
meg csodálatos vásznaikon. Tenniszező amerikai milliomos fiúkat,
fehér ruháikban, önérzetes tekintetű kisasszony-pajtásaikkal. Kis
princzeket és princzesszeket, a mint elkényeztetett, nagy
kutyáikkal játszanak, jóllakott, boldog, úri kutyáikkal. Főpapokat,
érsekeket, a kiknek nyugodt pillantásából kiolvasható a tudat, hogy
jól sáfárkodtak, s a gondjaikra bízott nyájat a felsőbb hatalom
czéljainak megfelelően vezérelték. Redfern bámulatos toalettjeit, a
melyek a kiváltságos hölgyek számára készültek, a melyeket azonban
ezek kegyes engedelmével a boltok és a képes ujságok előtt
bámészkodó szegényeknek is meg szabad csodálniok. Nagy férfiakat, a
mint a rongyosok ügyeinek atyai elintézése után nagy komolysággal
lakomáznak. Hirneves szinésznőket, a kik vagyont érő öltözetekben
mókáznak az esti toalettben díszlő jómódúak előtt, aztán a pazar
világítású szinházból nem kevésbbé pazarul világított szalonokba
vonulnak, vagy haza, a minden jótól duzzadó, pöffedő polgári
kényelembe. Krikettező társaságokat; a mint nevetgélnek, mert
hiszen nincs más dolguk. Jóléttől, megelégedéstől <span class=
"pagenum"><a name="Page_182" id="Page_182">-182-</a></span>
sugárzó, egészséges, szép arczokat: miniszterek, nagykövetek,
bankárok feleségeit, leányait. Nagyvagyonú szép mátkapárokat, bájos
arákat, a kik belenevetnek a világba, és vőlegényeket, a kik talán
azért olyan öntudatosak, mert alighanem ők teremtették a világot.
Ünnepélyeket, bálokat, élőképekbe összesereglő szépeket,
asszonyokat, leányokat, a kik életnagyságú portréikon a
nyomorultaknak is megmutatják azt, a mi szépségükből megmutatható.
Világhírű énekesnőket, a kik nagyobb adót vetettek ki az
Egyesült-Államok lakóira, mint maguk az Egyesült Államok.
Kelengyéket, a melyek fenséges, de még csak ezután születendő
pólyásbabák számára készültek; mindenféle kelengyét: öreg
szinésznők menyasszonyi ruháit, a herczegkisasszonyoknak és a
pénzfejedelmek leányainak összehordott csipkéket és gyémántokat, az
égiek tiszteletére készített drága oltárterítőket. Százesztendős,
gyönyörü arczképeket, szép és gazdag úrnők hasonmásait, a kiknek az
ükunokái is szép és gazdag úrnők. Daliás tiszteket, a kik
gondoskodnak róla, hogy a világon ne legyen semmi baj, és ekközben
rózsalánczra fűzik a sziveket, a sziveket!… Elragadó hetérákat, a
kik nem rejtőzködő szépségükkel és bátor elhatározásukkal
meghódították a világot, majd túlszárnyalták magukat a
fellegvárakban lakó angyalokat, és ezzel egy kis ezeregyéjszakai
világot varázsoltak maguknak. Izgatóan érdekes, bár kissé fáradt
szemhéju kalandornőket, vagy inkább bűvésznőket, a kik
kiügyeskedték, hogy a félvilág mocsarából fölfecscsenő sár semmi
szennyet ne vessen uszályaik szélére, s akik végül nábobfiút fognak
maguknak férjül… nábobfiút, a kinek értelmét a pénzkereső apa már
előre elköltötte az életért való ideg- és lélekölő küzdelemben.
Tarka-barka, szines öltözetü, minden ékességgel pompázó, virágos
kertből <span class="pagenum"><a name="Page_183" id=
"Page_183">-183-</a></span> virágos kertbe, gyönyörről gyönyörre
röpködő, bájos és tréfás alakokat, a kik csak mosolyognak és
szeretnek, a kiknek a világ egy roppant tánczterem.</p>
<p>És nekik éhen kell halniok!</p>
<p>A lefestett és kőből való szép női alakoknak képtárakat,
múzeumokat, palotákat építenek, és nekik éhen kell halniok. Hiszen
ő csak egy csúnya vén leány, s az anyja, az egy együgyü öreg
asszony. Nekik tehát éhen kell halniok.</p>
<p>Milyen drágaságok, mekkora vagyonok vannak a világon! Mi
mindenre van pénz! Mennyi pénz van a százezrekbe kerülő
síremlékekre, mauzoleumokra, szobrokra, képekre, gyüjteményekre, a
fényűzés ezer meg ezer, előttük nagyobbrészt ismeretlen holmijaira.
De nekik – a kik csak annyiért imádkoztak, a mennyiből tovább
tengethetnék ezt a nyomorult, nélkülözéssel és lemondással teljes
életöket, nekik éhen kell halniok!</p>
<p>Milyen kevés kellett volna nekik, milyen kevés!…</p>
<p>Vannak, a kiknek mindenük megvan, a mi az életre igazán
szükséges, és a kik telhetetlenségükben mégis telekiabálják a
világot a követeléseikkel. Vannak, a kiknek minden baját csak a
képzelődés okozza, a kik nem becsülik meg azt, a miért ők hiába
imádkoztak, és mégis annál többet kívánnak, minél többet kaptak.
Vannak, a kik elnyomottaknak, kizsákmányoltaknak, kifosztottaknak
mondják magukat, és a kiknek mindenük megvan, a mire ők hiába
vágyódtak: a becsületes keresetük, a tisztes munkájuk, a kenyerük,
a hajlékuk, a tűzhelyük, mindaz, a mit nekik csak irígyelniök
lehet!</p>
<p>Milyen gazdagok ezek a többi szegények, hozzájok, kettőjükhöz
képest!</p>
<p>Hiszen kevesebbet már nem várhattak az élettől! Ő, ő maga milyen
régen lemondott róla, hogy igazi, <span class="pagenum"><a name=
"Page_184" id="Page_184">-184-</a></span> egész életet élhessen!
Fájt neki, hogy megvetetten kell elfonnyadnia, hogy a sok millió
asszony örömmel és bajjal vegyes, de emberi sorsából nem vehette ki
a részét, hogy a szegénység eltiltotta attól, a mire az isteni
rendelés küldte… fájt neki, de milyen régen belenyugodott ebbe! Nem
akart egyebet, csak dolgozni hogy eltarthassa magát és az anyját.
És ez a szegény öreg asszony! A ki már nem óhajtott egyebet, csak
hogy ne kelljen megérnie azt az inséget, azt a véget, a legcsúnyább
halált, s gyermeke elpusztulásának rettenetes látványát!</p>
<p>Csak a száraz kenyérre vágyódtak; csak azért imádkoztak, hogy
tovább tengődhessenek.</p>
<p>És ezt se tudták kikönyörögni a sorstól. Még ezt se tudta
elérni, minden dolgozó készségével, lelkének minden
erőfeszítésével!</p>
<p>De hát miért is kapaszkodtak ehhez a nyomorult élethez, ehhez a
tengődéshez, miért?!…</p>
<p>Miért?</p>
<p>Hát azért, mert akárhogyan el voltak nyomorodva, bennök is volt
valami kis élet, a mely tovább szomjazta az életet! Mert akármilyen
nyomorult volt is a sorsuk, azért mégis élt bennök valami, a mi
őket is hozzáfüzte az egész teremtéshez. Mert nap van az égen; mert
este csillagok jönnek fel; mert az ő tüdejöknek is jól esik a
levegő; mert… ó, milyen szépek ezek a virágzó almafák!…</p>
<p>És mégis… ha véletlenül egyedül áll a világon, milyen régen
beletemetkezett volna már ezekbe a piszkos hullámokba!…</p>
<p>De magára hagyhatta-e az anyját?! A szegény, tehetetlen
öregasszonyt?!</p>
<p>Az utolsó pillanatig azt remélte, hogy mégis eltarthatja.
<span class="pagenum"><a name="Page_185" id=
"Page_185">-185-</a></span></p>
<p>És képtelen rá.</p>
<p>Vajjon nem követett-e el mulasztást? Vajjon nem önmagát kell-e
vádolnia, ha ennyit se tudott elérni?</p>
<p>Bizonyára az ő élhetetlensége, az ő tehetetlensége, ha idáig
jutottak. Az ép, erős kezü, negyven éves leányé. Vannak lázadók, a
kik hasonló átkok közepett, sokkal többet kivájnak maguknak,
pusztán az akaratuk erejével. És milliók meg milliók, kevésbbé
fegyverzettek, mint ő, a kik kiküzdik mindazt, a mit, úgy látszik,
csak tőle tagadott meg a sors.</p>
<p>De tehet-e róla, ha ennyire élhetetlen?! Ha nem tud megalkuvó
lenni, mint, ki tudja, hányan amazok közül?!…</p>
<p>Megtette, a mi tőle telt. Sok férfi, a ki nem is a
legközönségesebb szellemi hatáskörnek örvend, félannyit,
negyedrészannyit se tanult, mint ő, csak azért, hogy a
legszerényebb helyzetben, ha nem is éppen kézi, de mégis csak
napszámos-munkával kereshesse meg a legszükségesebbet.</p>
<p>Megpróbálta hasznát venni minden képességének; árúba bocsátani
garasokért, a mit lelkében a legkülönbnek tartott. Írni akart. A
lelke!… a lelke nem kellett senkinek! Úgy látszik, nem volt
tehetsége. Megadta magát sorsának. Nem erőltette, hogy
megbecsüljék.</p>
<p>Elvállalta azt a munkát, a mit éppen kapott. Igyekezett
megfelelni a kötelességének becsületesen A véletlen rossz
emberekkel hozta össze. Kitúrták ebből a szegényes keresetéből is,
mert nem találták kedvesnek.</p>
<p>Tehet e róla, ha nem kedves, nem tehetséges és nem tud
megalkudni mindennel, akármivel?!</p>
<p>Azért már nem volna joga élni?! Ő volna az egyetlen, a kinek
nincsen joga élni?!</p>
<p>Mindenesetre valami szerencsétlen kivételnek született.
<span class="pagenum"><a name="Page_186" id=
"Page_186">-186-</a></span></p>
<p>Mert most már nincs tovább. Nincs tovább, minthogy nem birta
kimondani:</p>
<p>– Éhezünk!</p>
<p>De hát ez a szemérmesség, vagy talán büszkeség, nem
ostobaság-e?</p>
<p>Azok, a kiknek joguk van élni és a kik élni akarnak, az okosak,
szükség esetén nem szégyenkeznek, hanem elvetnek maguktól minden
álszemérmet.</p>
<p>És ő, ő nem birta kimondani ezt az egy szót, hogy:</p>
<p>– Éhezünk!</p>
<p>Úgy kell lennie, ez a szemérem, ez a büszkeség: ostobaság!</p>
<p>De hát ez az ostoba büszkeség nem egy nemes érzésből fakad-e?!
Nem ugyanabból a nemes érzésből fakad-e, a mely megalkotta az egész
társadalmi rendet, azt a világot, a mely most, ime, kilöki őket
magából?! Nem az erkölcsből, az igazságosságból, a társadalmi
életnek a vadállati élet fölé helyezkedéséből eredt-e?! Abból a –
javunkra mindig szivesen vállalt – hallgatag köz-szerződésnek
becsületes, a rovásunkra is következetes megtartásából, hogy az
élethez való ragaszkodásunk természeti jogán sem követelhetjük
mástól azt, a mivel ez a más nem tartozik nekünk?!… Nem
követelhetjük, hogy az összesség helyett, a rabló erőszakosságával
s a véletlenül szembejövőnek támadó vadállat oktalanságával ezt a
mást vonhassuk felelősségre?!…</p>
<p>Ez az ostoba büszkeség nem ugyanabból az igazságérzetből
származik-e, a mely a más jogát is tiszteli, nem csupán a magunkét,
s a melynek a – többi természeti erőéhez hasonló – maradandósága
ezer éveken át a javak nagy sokaságát adta az emberiségnek, a
javaknak azt a sokaságát, melynek gyümölcseit a legmohóbban azok
élvezik, a kik a gyakorlatban nem <span class="pagenum"><a name=
"Page_187" id="Page_187">-187-</a></span> ismernek el más jogot,
csak a tulajdon jogaikat és mindenekelőtt az élethez való jogot, ha
ez véletlenül az övék?!…</p>
<p>Ám legyen akárhogyan. Ám legyen ez a büszkeség merő,
menthetetlen ostobaság. Nem tud másforma lenni. Ilyennek született,
vagy ilyennek nevelték.</p>
<p>Ostoba; nem élnivaló.</p>
<p>Hát Isten veled, gyönyörü világ!</p>
<p>Mert most már nincs más választás, mint: elmagyarázni a
tehetetlen, szegény öreg asszonynak, hogy fel kell kötniök magukat
két szögre…</p>
<p>Csak öt percz lesz az egész. Aztán mindennek vége.</p>
<p>Komoly könyvek mondják, hogy az emberiség életében soha se
történt szörnyűbb dolog, mint Damiens kivégzése.</p>
<p>De mi volt Damiens kivégzése ehhez az öt perczhez képest?!…</p>
<hr class="chap" />
<div class="chapter"></div>
<p><span class="pagenum"><a name="Page_188" id=
"Page_188">-188-</a></span></p>
<h2>VEGYES KIADÁSOK.</h2>
<h3>I.</h3>
<p class="center"><i>Bécsi Rolla – Wislotzky Antenor herczeg
nagykövet úr ő kegyelmességének</i></p>
<p class="right"><i>Aix</i>.</p>
<p>Ugyan, ugyan, ugyan!</p>
<p>Remélem, a gyanusítás nem komoly. Mert megharagudnám.</p>
<p>Különben a legjobban azt csodálom, hogy egy olyan, minden
olajjal fölkent vén emberismerő, mint maga – szeretett édes kis
Malaczom! – beugrik egy olyan vieux jeu és épp azért mindenünnen
kikopott, agg intrigánsnénak, mint a milyen ez a maga regényíró
barátnője.</p>
<p>Hát már a rókát is be lehet csapni?… És még gerleturbékolás se
kell hozzá, csak hollókárogás?!… No lám, no lám, és én ezt nem
tudám!</p>
<p>Figyelmeztetem, barátom, hogy ennek a nőnek a lelke is
czementből, lószőrből, kocsifestékből, papier-machéból és gummiból
való, mint a foga, a haja, a szemöldöke, a mosolygása, et toute la
lyre!… <span class="pagenum"><a name="Page_189" id=
"Page_189">-189-</a></span></p>
<p>Oroszországban felismerték ennek a hölgynek a jeljemét, de ezzel
nem dicsekszik. Ámbár meglehet, hogy már el is felejtette, mert a
szóban forgó esemény még az ó-korban történt. Elég az hozzá:
Oroszországban alantas közegek udvariasan a határra szállították, s
azóta semmiféle ifjú nagyherczeg hívó szózata nem bírhatja rá, hogy
visszatérjen gyermekreményei és bánata tanyájára.</p>
<p>Anno egyben Poroszországban is leleplezték. (Fuj, minő látvány!)
Ennek az esetnek a részleteit nem tudom, de azt igen, hogy akkor
Poroszország még nem volt Németország.</p>
<p>Most szivárványszinűre festette a haját, a fogait kikeféltette,
egy bájos mosolylyal elfelejtette az egész világtörténetet, s azt
hiszi, hogy megint fiatal.</p>
<p>Hát tudja, ha neki ebben öröme telik, s ha – ó, istenem! –
találkoznak jó házból való, de rosszúl nevelt fiatalok, a kik a
jezsuita-iskolából jövet, elhiszik neki, hogy Marsalánál nem volt
markotányosné: hát nekem mindegy, áldásom rájok! De ön, Apám!…</p>
<p>Ön, a kihez képest Metternich csak egy üres fejű pozőr volt!…
Ön, a ki megjavította a Talleyrand iskoláját!…</p>
<p>(– Hízeleg! – gondolja az én kis Malaczom.)</p>
<p>Nem, nem hízelgek. Legyünk egészen őszinték: ön, a ki nagyobb
briganti a világ minden Musolinojánál!…</p>
<p>Tudom, hogy mit fog mondani.</p>
<p>Először is, hogy: ha Aix-ben Diane de Lorge kisasszonynyal
szemben elmulasztották azt a köteles elővigyázatot, a melyet
Oroszország a szükséghez képest alkalmazott: mi köze hozzá önnek?
Ön nem zsandár.</p>
<p>Másodszor: ha Diane de Lorge nem talál elég tanítványt, – jó
házból való, jezsuita-iskolából jött, sanda nézésű ifjakat, a kiket
az »Ars amandi«-ra oktathatna – ám <span class="pagenum"><a name=
"Page_190" id="Page_190">-190-</a></span> írjon regényeket, mit
bánja Ön?… És ha megírja emlékiratait a trójai falótól tegnapig, a
melyek a tizennyolczadik század történetének bizonyára nem egy
homályát derítenék fel, Ön a regényt soha se fogja valóságnak
nézni, a mint a tehenet nem nézi fülemilének, mi?</p>
<p>Tehát harmadszor: énekelhet öntől ez az elfáradt Diána akármit,
ez sans conséquence. Önt ezek a hőskori, minden csatatüzet
diadalmasan kiállott bájak nem fogják elszédíteni, kivált mikor
kúrát tart. Végre is, ha az ember nem éppen most jött a
jezsuitáktól, a képzeletbeli szépségek s a tiszteletreméltó multat
jelző bájak nem gyorsítják a vérkeringést. A mivel nem akarok
rosszat mondani; ez csak természetes, nem igaz? De nem mondok
többet, mert megint azt hiszi, hogy hízelgek.</p>
<p>Szóval: az én imádott kutyám a történelem itélőszéke helyén s a
történelem pártatlanságával hallgatta végig a sárgára pingált agg
kakadu fecsegéseit. Nem is hitte el a szemenszedett hazugságokat,
melyeket a csalásnak és rágalmazásnak ez az arany érdemjeles
veteránja a szegény Rolláról karatyolt össze, de…</p>
<p>Igen, de!… És itt fekszik a mopszli eltemetve.</p>
<p>De: jól esik egy kicsit malicziózusnak lenni és gúnyosan
mosolygó kételkedéssel gyanusítani meg a szegény Rollát. Vagy talán
azt hisszük, hogy: hátha van némi alapja a sok szamárságnak?!</p>
<p>Az asszonyi hiuságom azt sugja, hogy kegyes herczegem szégyenli
– tehát letagadja – de bármilyen tréfásan, ingerkedően mondja, egy
iczi-piczit komolyan gondolja, hogy: ej, ej, hátha ez a kiérdemült
Seherezáde ezeregy hazugsága között igazat is potyogtatott
el?!…</p>
<p>Féltékenyek vagyunk?</p>
<p>Ez olyan megtisztelő volna, hogy a többit, illő felháborodás
után, megbocsátanám. <span class="pagenum"><a name="Page_191" id=
"Page_191">-191-</a></span></p>
<p>No lám, no lám!</p>
<p>Köszönöm a jóindulatnak ezt a jelét, s intézzük el »a
többit«.</p>
<p>Köztünk, herczegem, van egy megállapodás. Ez volapükül így
hangzik: Teljes szabadság és teljes nyiltság. Sohase hazudni és
mindent megmondani.</p>
<p>Állok elébe.</p>
<p>Nos: valami van a dologban. Nem mondhatja, hogy a ki védekezik,
vádolja magát. Vádolom magamat, mert nem szükséges védekeznem.</p>
<p>Tehát: nem szerettem bele semmiféle papba, s nem élek
morganatikus házasságban semmiféle egyházi személylyel.
Ellenkezőleg, úgy élek itt, mint két csillagkeresztes hölgy, mert
Miss Johnson is jelen van, s ha tudná, mennyire vigyáz rám!</p>
<p>Ha ezért külön fizetést kapna öntől, nem lehetne
erkölcsösebb.</p>
<p>Majd meglátja elbeszélésemből, mert megtisztelő gyanúja arra
kényszerít, hogy én is emlékiratokat írjak, mint az ön aix-i
ismerőse, a ki ha belefárad a hazudozásba, tollat fog és ír, a míg
a hangja vissza nem tér.</p>
<p>Az aix-i vén szarka téved. A »botrány« először nem volt botrány,
s másodszor nem úgy esett meg, a hogy ő beszéli. Aztán, a mit
legelőbb kellett volna mondanom: ennek a históriának én nem
hősnője, csak egy mellékszereplője vagyok.</p>
<p>Kalandról van szó s nem szerelmi regényről. Kalandról, melynek
nem volt másnapja. És ez a kaland sem én velem történt, hanem egyik
barátnőmmel. Igaz, hogy mint suivante én is benne voltam a
szószban.</p>
<p>Elmondom a történetet; az anekdota mindenesetre mulattatni fogja
önt.</p>
<p>Azt megengedi, ugy-e, hogy a barátnőm nevét elhallgassam?
Gyöngédségből és illendőség-érzetből teszem. <span class=
"pagenum"><a name="Page_192" id="Page_192">-192-</a></span>
Barátnőm, a kit Magdának fogok nevezni, egy kicsit az én
helyzetemben van. Sorsunk különösen abban hasonlít, hogy jólétét ő
is egy igen magasrangú pártfogónak köszönheti, a kit egyszerűen
imád.</p>
<p>Ez a pártfogó már idősebb ember, a kit szép és eseményekben
gazdag élete türelmessé és elnézővé tett. Gavallér gondolkozasú: a
mások hibáit csak megmosolyogja, ellenben szigorúan vonja le saját
gyöngéinek a következéseit. Önmagával szemben túlságosan éles
kritikus, Magdával szemben csak gyöngéd jóbarát. Az összeköttetés
régi. A kölcsönös hálának s a megszokáson alapuló szeretetnek több
része van benne, mint a szerelemnek. Magda pártfogója, mondom,
sokkal öregebb az én imádott malaczomnál. Kissé fáradt is és
beteges.</p>
<p>Úgy sejtem, megérti és megbocsátja, hogy Magda, a ki még egészen
fiatal, nem igen tudja megszokni a majdnem tökéletes özvegységet.
Szemet húny-e barátja, vagy nem vesz észre semmit, az ő dolga. Az
illedelmet azonban, igen természetesen, megköveteli. De Magdát is
vigasztalanná tenné, ha pártfogóját bármi csekélységgel megbántaná,
és ha én férfi volnék, volna bár a nevem: Marcus Aurelius,
Matuzsálem vagy akár Origenes, én magam se szeretném, ha bizonyosan
tudnék valamit, a minek a lehetőségére már bizonyos bocsánattal
gondol a sokat élt, nagyvilági ember. Szóval Magdának nagy
fájdalmat s pártfogójának teljességgel meg nem érdemelt
kellemetlenséget okozna, ha a dolog kitudódnék.</p>
<p>Azért diszkrét leszek, s nem árulom el barátnőmet, ha a
meggondolatlanságával gyanúba kevert is. A kiméletet különben Magda
megvárhatja, mert nem él vissza a szabadságával, s viselkedése
szinte kifogástalan. Ennek egyik fényes bizonyítéka az is, hogy
barátságot tartok vele, s ha én talán jobban ismerem őt: a világ
nem <span class="pagenum"><a name="Page_193" id=
"Page_193">-193-</a></span> tud róla semmit, mert feltünés nélkül
való, egyszerű életmódjával nem igen ad alkalmat a világnak, hogy
sokat foglalkozzék apró titkaival.</p>
<p>Magda sokat tart az illendőségre, mert végre is mi, a kik hamis
helyzetben vagyunk, nem engedhetünk meg magunknak annyit, a mennyit
az előkelő leányok. De éppen ez az illendőségérzet okozta hogy én
is belekeveredtem a dologba.</p>
<p>Elég az hozzá: nemrégiben, mikor a Diane de Lorge nevet bitorló
nemzetközi hölgy még itt ólálkodott, Magda és én, egy nagy séta
után betévedtünk egy nem tudom hányad rangú vendéglőbe. Elfáradtunk
és nem gondoltunk rosszra.</p>
<p>Zárójelek közt megjegyezhetem, hogy véletlenül olyanok voltunk,
mint – mit mondjak? – a harmat. A ki ránk nézett, azt kellett
gondolnia: »Ezek olyan szépek, hogy okvetetlenül rosszak«.</p>
<p>Természetesen magunkra vonjuk a közfigyelmet. A terem
telidestele polgári közönséggel. Az arczokon észrevenni, hogy ezen
a helyen ritka a magunkforma vendég. A míg ki nem vonulunk: minden
szem folyton velünk foglalkozik.</p>
<p>Csak két ember találkozik, a ki nem lát meg bennünket, vagy
legalább igyekszik másfelé nézni: két kispap, a kik az egyik
szomszéd asztalnál beszélgetnek. Az egyik: pergamenszinű arcz, szűk
mell, hosszú és görnyedt alak, maga a betegség; a másik: mintha
csak emennek az ellentéte volna. Erős, zömök termet, élettől
sugárzó, komolykodása ellenére is egészséges arcz, és micsoda
fogsor, istenem, micsoda fogsor!</p>
<p>Persze, mi csak őket látjuk meg – éppen azért, mert nem
foglalkoznak velünk – és nemsokára mulatunk rajtok. Az első
pillanatra észrevenni, hogy szegények nincsenek szokott helyükön, s
ez igen bántja őket. <span class="pagenum"><a name="Page_194" id=
"Page_194">-194-</a></span> Minden kiváncsi pillantásra
feszengenek, s ha valaki rajtok felejti a tekintetét, zavarukban
szeretnének az asztal alá bujni.</p>
<p>Kivált az egyik: az egészséges, a kit mi láthatóan kihoztunk a
sodrából. A másik el-elfelejti a nem nekik való környezetet;
belemélyed a félénken halk, szende beszélgetésbe, minket őszintén
nem vesz észre. De a jó fogú csak szinleli az elszórakozót: arczán
látni, hogy mosolygó figyelmünk feszélyezi, zavarja s titkolt
izgalomba ejti; szemét rajtakapjuk, hogy bujkál pillantásainktól;
játszsza az elfogulatlant, de nem állja meg, hogy alattomban ránk
ne nézzen, s ha ilyenkor lefüleljük a tekintetét, ez a naiv
tekintet rögtön elárulja titkát. »Istenem, mily ifjuság!« – szól
Magda gyöngéden. S »mily ifjuság!« – ismétli meglepő
melegséggel.</p>
<p>A mi az ön alázatos szolgálóját illeti: higyje el, kedves öreg
kutyuskám, nem adtam oda szívemet a szép fogú kispapnak. Így
szóltam magamban: »Az egyik kispap nagyon beteg; az orvos
Karlsbadba küldte meghalni; a másikat kisérőnek adták hozzá, hogy
amaz ne haljon meg társtalanul. A milyen szomorú alak a beteg,
olyan mulatságos emez. Ilyen a fiatal csikó, a melyet még be se
fogtak s máris szeretne kirugni a hámból. És pont.</p>
<p>De Magdába belebujt az ördög.</p>
<p>Mentségemül meg kell jegyeznem, herczegem, hogy Magda nem volt
őszinte irányomban. Mikor a két kispap elmenekült a nagy
nyilvánosságból s talán vidámságunk elől, Magda még csak tréfált a
rovásukra. És másnap… másnap egy rengeteg hazugságot eszelt ki,
különben sohase bírt volna rá, hogy elkisérjem, a mikor – tudtomon
kívül – kalandra ment. Rászedett, és én még csak nem is gyanítottam
semmit.</p>
<p>A hazugság mellékes. A fődolog az, hogy ravasz <span class=
"pagenum"><a name="Page_195" id="Page_195">-195-</a></span>
fondorlatával elérte czélját. Hét órán át várakoztatott annak a
fogadónak az olvasótermében, a hol a kispapok laktak. Hogy kik
laknak ebben a fogadóban, sejtelmem se volt róla; s képzelje, a
mint az órák múltak, s Magda csak nem jött, attól rettegtem, hogy
barátnőmet talán baleset érte.</p>
<p>Mire haza értünk, Johnson kisasszony, a ki azt hitte, hogy
elvesztem, tele kiabálta a világot. Ráadásul meg is dorgált a
vigyázatlanságomért. Dühömben azt mondtam neki, hogy gyónni voltam.
Ennek a – megvallom – helytelen élcznek köszönhetem, hogy Johnson
kisasszonynak az ostobasága gyanuba kevert, s hogy sikerült
fölkeltenem a Diane de Lorge úrnő megtisztelő érdeklődését.</p>
<p>És most következik az anekdota. Magda utólag megvallott mindent.
Utóljára is nevetnem kellett az eseten.</p>
<p>A hét órás regénynek az első fejezetei közönbösek; csak a
csattanója érdekes. A meséből tehát mindössze ennyit mondok el:</p>
<p>Magda úgy tört be a regény hőséhez, mint a kinek lelki vigaszra
van szüksége. Sírt, adta az eszelőst, talán a haját is kibontotta.
A kispap körömszakadtig védekezett. Hogy ő még nem fölszentelt pap,
s hogy az istenért, hagyjanak neki békét. De végre megadta magát;
egészen. Olyannyira megadta magát, hogy mikor beleesett a bűnbe,
már nem is igyekezett a bűnből kigázolni. Egyszerre otthon érezte
magát.</p>
<p>Most áttérek az utolsó fejezetre. A kispap alszik; sok
lelkifurdalást állott ki szegény… Magda fölébred és mosolyog. Nem
vázolom, mi minden van ebben a mosolyban. Mély meghatottság,
végtelen gyöngédség, őszinte csodálat, megértése annak, hogy a
világ mégis csak bölcsen van berendezve, – ki tudná azt, mit tudom
én?!… <span class="pagenum"><a name="Page_196" id=
"Page_196">-196-</a></span></p>
<p>Egyszerre, mialatt lábujjhegyen jár fel s alá a szobában, egy
pokoli gondolat villan át az agyán.</p>
<p>Ez a pokoli gondolat különben tisztességes elhatározásból és
tisztességes érzésből fakadt.</p>
<p>Átlátta tudniillik, hogy többé nem szabad egymás szemébe nézniök
s hogy a románcz a másnappal bevégződött. Másrészt eszébe jutott,
hogy csak úgy vagyunk igazságosak, ha egyforma mértékkel mérünk,
akár magunkról, akár másról van szó.</p>
<p>Azt mondta magában:</p>
<p>– Engem jóléttel halmoznak el azért, a mi bennem most a hála
érzetét kelti. Legyünk igazságosak.</p>
<p>Az is eszébe jutott, hogy egy szegény kispapnak mennyi böjtöt s
mit tudom én mit kell kiállnia. Pedig neki is szüksége van egy kis
dohányra, tiszta ingre, s a többi.</p>
<p>– Legyünk igazságosak – ismételte.</p>
<p>Aztán tintát, tollat, papirost keresett elő, s mindezt szépen
kifejtette néhány gyöngéd, de nagyon gyöngéd sorban. Név helyett
ezt az aláirást használta: »Soha többé.« A levelet borítékba tette,
s ugyanebbe a borítékba belegyömöszölte mindazt a bankjegyet, a mi
csak nála volt.</p>
<p>Körülnézett. A kispap mélyen aludt, s nem vette észre, mit
dugnak a reverendája zsebébe.</p>
<p>Magda elérzékenyülten csókolta meg a lemondás öltönyét, egy pár
búcsúcsókot intett az alvó felé, és eltünt, mint egy tündér.</p>
<p>Ezek után képzelje el, micsoda arczot vághatott a kispap, mikor
felbontotta a borítékot és megtalálta a pénzt.</p>
<p>Ennyi az egész; a többi szin hazugság.</p>
<div class="poem">
<div class="stanza"><span class="i0">Si cette histoire ne vous
amuse,<br /></span> <span class="i0">Nous allons la, la, la
recommencer…<br /></span></div>
</div>
<p>Tréfán kivül egészen az öné</p>
<p class="right">hű <i>Rollája</i>. <span class="pagenum"><a name=
"Page_197" id="Page_197">-197-</a></span></p>
<h3>II.</h3>
<p class="center"><i>Müller szemináriumi igazgató – Wislotzky János
herczegérsek úr ő eminencziájának</i></p>
<p class="right"><i>Bécs</i>.</p>
<p>Nagyméltóságú Herczegérsek Úr!</p>
<p>Kegyes Pártfogóm!</p>
<p>Ama rettenetesen megtévelyedett, de jobb sorsra érdemes ifjú
ügyében a következőket jelenthetem.</p>
<p>A boldogtalan diaconus társát, a súlyosan beteg Anselm diaconust
kisérte Carolus fürdőjébe, az én kivánságomra, nehogy a beteget
valamely előre kiszámíthatatlan roham testvéri segítség nélkül
találja. Anselm diaconus, Istennek hála, meggyógyult, kisérője
azonban, sajnos, talán örökre elveszíté lelkének egészségét.</p>
<p>A szerencsétlent egy elvetemült teremtés ejté hálójába. E nő, az
alkalomnak egy órájában, midőn a beteg szendergett s kisérője éppen
egyedül volt, amaz ürügy alatt kereste fel a gyanutalan ifjút, hogy
egy nagy szerencsétlenség hatása alatt tanácsot óhajt tőle. Azzal
kezdte, hogy tisztes és bűnbánó hitvestársnak adta ki magát; de
tulajdonképpen valamely hirhedettebb hetaera lehetett, mert a
szegény ifjú társalgásuk során megtudta, hogy e nő a fényüzést,
melyben él, egy idősebb diplomata kegyének köszöni.</p>
<p>Ámbátor a diaconus kötelességéhez képest lelkipásztorhoz
utasította a jelentkezőt, a sátán küldöttje nem tágított s addig
kisértette jobb sorsra érdemes tanítványomat, mig a szegény ifjú, a
ki azelőtt, mondhatom, szép reményekre jogosított, a tisztátalanság
bűnébe esett. Mentségére úgy vélem, eleinte jóságból és részvétből
nem lépett fel a kisértő ellen kellő szigorral, s midőn felismerte
a helyzetet, már nem tudott magáról és kötelességeiről, mert, ha
hihetünk egyes <span class="pagenum"><a name="Page_198" id=
"Page_198">-198-</a></span> profán írók állításának, az ilyes
teremtmények hihetetlen ügyességet tudnak kifejteni a tudatlan
ártatlanság félrevezetésében.</p>
<p>Bármily szomorú is a valóság, nem titkolhatom el, kegyelmes
uram, hogy e bűn, melynek a vétkező ifjúkora némiképpen még
mentségül szolgálhatna, nem az egyetlen, melyet a diaconus
elkövetett. Noha e sorokkal, Eminencziád engedelmével, kegyelmet
könyörgök súlyosan megtévedt tanítványom számára, meg kell
vallanom, hogy a szerencsétlen ifjú a halálos bűnt halálos bűnnel
tetézte.</p>
<p>Az elvetemült teremtés ugyanis valamelyes bűnbánatot és önvádat
érezhetett, mert mindjárt a bűnbeesés után elhagyta az elcsábított
ifjút, s hogy némi kárpótlást nyujtson a pusztításért, melyet a
boldogtalan lelkében elkövetett, az anyagias gondolkozás
eszeveszettségével nagyobb pénzösszeget rejtett alvó bűntársának
öltönyébe. Az elbukottnak, mikor magához tért, mind a két orczáján
pirulnia kellett.</p>
<p>A lelkimardosás első órájában a bűnbánó ifjú fel akarta keresni
megrontóját, hogy a szennyes bankjegyeket visszaadhassa
megszégyenítőjének. De a hetaera eltünt. Könnyű volt elrejtőznie; a
szánnivaló diaconus még a nevét sem ismerte a rettenetes
személynek, a ki őt a gyalázatba döntötte.</p>
<p>Utóbb úgy gondolkozott, hogy a pénzt gyóntatójának fogja átadni:
hadd szolgáljon a rosszra szánt pénz valamely jótékony czélra.</p>
<p>Ezzel az elhatározással járt-kelt Carolus fürdőjében, enyhülést
keresve s nem találva. Végre haza jöhettek. Mindjárt másnap fel
akarta keresni gyóntatóját, de a Gondviselés megmérhetetlen
bölcseségének úgy tetszett rendelkezni, hogy a sátán másodszor is
megejtse az egykor oly szépreményű ifjút. <span class=
"pagenum"><a name="Page_199" id="Page_199">-199-</a></span></p>
<p>A boldogtalan nem csupán parázna, még hozzá kártyás is!</p>
<p>Valóban, Kegyelmes Uram, nem tudom – Eminencziád bölcsesége
bizonynyal el fogja dönteni – hogy bármily nagy e megtévedt
diaconus bűne, még bűnénél is nem nagyobb-e
szerencsétlensége?!…</p>
<p>A nyomorult még megérkezése napján összeakadt egykori
iskolatársaival s leült kártyázni velök. A legfőbb bölcseség úgy
akarta, hogy veszítsen, egyre veszítsen. Mikor teljesen
elveszítette a sajátját, akkorára már az eszét is elvesztette.
Hozzá nyúlt a szennyes pénzhez és elvesztette azt is.</p>
<p>Szivében halálos kétségbeeséssel, a lélekmardosás kigyóitól
űzve, minden vezeklésre készen kereste fel gyóntatóját, majd engem.
Gyóntatóatyja ugyanis, mint a boldogtalan zokogva beszélte,
egyelőre megtagadta a feloldozást s azt szabta eléje, hogy
mindenekelőtt töredelmes vezekléssel érdemelje ki Eminencziád
kegyelmét. Csak akkor remélheti az abszolúcziót, ha előbb
bocsánatot sikerül nyernie Eminencziád irgalmas szivétől.</p>
<p>Ezért könyörögte ki a szánandó ifjú, hogy ügye a Kegyelmességed
magas itélőszéke elé kerülhessen. Nyugodt lélekkel állíthatom ki
javára azt a bizonyítványt, hogy penitencziája megfelel
bűnének.</p>
<p>A mely alázatos jelentésem után könyörögve kérem Eminencziádat,
kegyeskedjék tudatni velem döntését s esetleg azt is, hogy a
mennyiben nem vonja meg kegyelmét a bűnöstől, mily ujabb vezeklést
szabjak eléje? Megengedi-e, hogy a bűnös Eminencziád színe elé
kerülhessen s térden esdje Eminencziád irgalmasságát?</p>
<p class="i2">Hódoló tisztelettel</p>
<p class="i2">Kegyelmességednek legalázatosabb szolgája:</p>
<p class="right"><i>Müller</i>. <span class="pagenum"><a name=
"Page_200" id="Page_200">-200-</a></span></p>
<h3>III.</h3>
<p class="center"><i>Wislotzky herczeg nagykövet – Bécsi Rolla
úrhölgynek</i></p>
<p class="right"><i>Karlsbad</i>.</p>
<p>Egy szót se hiszek az egészből, de nem haragszom, mert
megnevettettél, betyár!</p>
<p class="right"><i>W</i>.</p>
<h3>IV.</h3>
<p class="center"><i>Wislotzky János herczegérsek – Főtisztelendő
Müller Hippolit szemináriumi igazgató úrnak</i></p>
<p class="right"><i>Lemberg</i>.</p>
<p class="i2">Kedves Hippolit fiam!</p>
<p>Kérésedre megbocsátok a szerencsétlennek. A további vezeklést
mérd ki belátásod szerint, s a bűnösnek add tudtára, hogy a
vezeklés után ismét jelentkezhetik gyóntatójánál.</p>
<p>Josephus fiam névtelen adományképpen nyujtson át az elbukott
teremtéseket fölemelő »Magdolna« irgalmas intézet czéljaira oly
összeget, a mekkorát a fiú elsikkasztott.</p>
<p>Josephus ezt magánpénztáramból fizesse ki s »vegyes kiadások«
czímen könyvelje el.</p>
<p class="right"><i>János herczegérsek</i>.</p>
<hr class="chap" />
<div class="chapter"></div>
<p><span class="pagenum"><a name="Page_201" id=
"Page_201">-201-</a></span></p>
<h2>SZENTSÉGTÖRÉS.</h2>
<h3>I.</h3>
<p>Asztolf úr, a mig a felesége élt, sohase igyekezett találkozni
azzal a rozsdavörös haju szép asszonynyal, a ki minden asszony
közül a legjobban hatott az érzékeire. Nem igyekezett találkozni
vele, nem válaszolt a leveleire, kerülte, bujdokolt előle. Éppen
négy esztendeig élt a feleségével, és ez alatt a négy esztendő
alatt mindössze kétszer látta a régi szeretőjét: egyszer a
czirkuszban, egyszer meg, jó messziről, az utczán.</p>
<p>Nem igyekezett találkozni vele özvegységének első napjaiban sem.
Mikor a fiatal asszonyt eltemették s a két kis gyermeket elvitték a
rokonok, Asztolf úr a vendéglőbe ment lakni. Látni se akarta azt a
lakást, a hol négy nyugodt, boldog esztendőt töltött; nem akart
törődni semmivel, nem gondolt senkire, nem dolgozott, csak sétált;
szomorú volt.</p>
<p>Hanem vagy három hónappal a felesége halála után, mégis
találkoznia kellett a vöröshaju asszonynyal. Egy utczasarkon
akadtak össze; szinte egymásba botlottak.</p>
<p>Az asszony megszólította:</p>
<p>– Nem haragszom rád – szólt – csak nagyon sajnállak.
<span class="pagenum"><a name="Page_202" id=
"Page_202">-202-</a></span></p>
<p>Beszélgetni kezdtek. Asztolf úr azokról a közös ismerősökről
kérdezősködött, a kiket már négy éve nem látott; de hiába tért ki
minden bizalmasság elől, az asszony csak vigasztalgatta.</p>
<p>Az özvegy még nem volt harmincz esztendős. Egy hónap óta gyakran
megfordult a fejében ez a kérdés: »Vajjon meddig fogok egyedül
élni? Mi lesz velem, ha hosszú ideig élek, mondjuk: ötven-hatvan
esztendős koromig?! Addig mégis csak lehetetlen lesz egyedül
maradnom?!«</p>
<p>Ez után a váratlan találkozás után egy uj kérdés kezdett
motoszkálni a fejében:</p>
<p>– Vajjon nem ez e a legokosabb minden közül, a mit választhatok?
Nem helyesebb-e, mint ha le kell alacsonyodnom a megvásárolható
szerelemhez? Vagy nem helyesebb-e, mint ha megtagadom a multat, s
elfelejtve a szép emlékeimet, uj szerelemre pályázom? Hiszen ezzel
semmi olyat nem követek el, a mi eddig még nem történt meg! Így nem
tagadom meg a multat, csak visszaadom magamat annak a
hétköznapiságnak, a melyet a boldogságért elhagytam!</p>
<p>S kevéssel ez után a találkozás után felujult közöttük a régi
viszony.</p>
<h3>II.</h3>
<p>– Látod – szólt a vöröshaju asszony, egy közepesen szép napon, a
mikor a férje messze járt, kenyeret keresni s a férj karosszékében
a szerető szomorkodott. – Te azt hiszed, hogy én gyűlöltem a
feleségedet. Hidd el, esküszöm neked, hogy nem gyűlöltem. Igaz,
fájt nekem, hogy elhagytál, s az is igaz, hogy a fájdalom
igazságtalanná tett. Mikor megtudtam, hogy <span class=
"pagenum"><a name="Page_203" id="Page_203">-203-</a></span> el kell
válnom tőled, haragomban ostobaságokat beszéltem; egy pár
esztelenséget is elkövettem, nem tagadom. De még te rád se tudtam
igazán haragudni; megértettem, hogy nem tehettél másképpen. Éppen
ideje volt, hogy családot alapíts; nem köthetted le magadat örök
időkre az én szoknyámhoz; és kit vettél volna el, ha nem ezt a
kedves, derék és vagyonos leányt?! Magamban mindig igazat adtam
neked és még első felháborodásomban se éreztem gyűlölséget a
feleséged iránt; csak irigyeltem. Beszélj róla! Milyen volt?
Boldoggá tett, ugy-e? Beszélj róla sokat! Hiszen neked az csak jól
eshetik, ha legalább beszélhetsz róla, és engem ez nagyon érdekel!
Mondd el, hogyan éltetek?</p>
<p>– Kérlek, ne beszélj erről! – felelt Asztolf úr.</p>
<p>– Miért? Idegent látsz bennem? Nem vagyok a barátod?</p>
<p>– A barátaimmal szemben se vagyok közlékeny. És te nem a barátom
vagy, hanem a szeretőm. Veled nem akarok beszélni róla.</p>
<p>Akkor nem is beszéltek többet erről, s egy kis duzzogás után a
szép asszony megbékült.</p>
<p>Hanem egy pár nap multán megint visszatért erre a tárgyra.</p>
<p>– A feleségednek is vöröses volt egy kissé a haja, s az arczbőre
olyan tejfehér, a milyet csak a vöröshajuaknál látni. Mondd, szép
volt az alakja is? Mindig csak messziről láthattam, de azt hiszem,
gyönyörű asszony lehetett.</p>
<p>Asztolf úr idegesen pattant fel, egy kicsit összevesztek, s
végül az asszony másra terelte a szót.</p>
<p>De azok a meglehetősen éles szavak, a melyeket ekkor hallott,
nem vették el a kedvét attól, hogy máskor is, minduntalan
kérdezősködjék az eltemetett hitvesről. <span class=
"pagenum"><a name="Page_204" id="Page_204">-204-</a></span></p>
<p>És Asztolf úr idővel, lassankint elejtett egyet-mást a
multról.</p>
<p>Egyszer, hirtelen, azt kérdezte a vöröshaju:</p>
<p>– A régi lakásod most is úgy van, a hogy volt, nem igaz?</p>
<p>– Igen, még két hónapig. A lakást úgy béreltük ki, hogy csak egy
évre lehetett felmondani. Az év csak két hónap mulva jár le. Addig
úgy hagyok ott mindent, a hogy volt.</p>
<p>– Ne haragudjál, de látod, nagyon, nagyon szeretném, ha
megmutatnád nekem ezt a lakást! Úgy érdekel, hogyan éltél addig, a
mig nem láthattalak! És ő is nagyon érdekel, a kiről ott minden
egyes tárgy beszél! No, ne pattanj fel! Hiszen már csak kegyelettel
gondolok rá! Már nem is irigylem tőle, már csak hálás vagyok érte,
hogy négy esztendeig boldoggá tett! Szeretlek!</p>
<p>– Erről szó se lehet! – felelt Asztolf úr határozottan.</p>
<p>– Ha nagyon szépen kérlek?!…</p>
<p>– Egy szót se többet, ha nem akarsz nagyon megharagítani.</p>
<h3>III.</h3>
<p>Vagy két hétig nem találkozhattak.</p>
<p>Egy délelőtt Asztolf úr levelet kapott Leonától. Ezt irta az
asszony:</p>
<div class="blockquot">
<p>»A férjem ma elutazik. Várj meg este tiz órakor a czirkusz
kijáratánál. Együtt vacsorálhatunk.«</p>
</div>
<p>Úgy történt. Egy kis vendéglőbe bujtak el, a hol senki se
ismerhette fel őket.</p>
<p>A vacsoránál Leona kedvesebb és kaczérabb volt, <span class=
"pagenum"><a name="Page_205" id="Page_205">-205-</a></span> mint
valaha. Hanem, alig hogy megvacsoráltak, egyszerre csak felugrott a
székéről:</p>
<p>– Most már haza kell mennem.</p>
<p>– Mi ütött hozzád?</p>
<p>Leona száz okot tudott mondani. Egy is elég lett volna belőle,
ha véletlenül igaz.</p>
<p>Asztolf úrnak a fejébe szállt a bor, s mialatt hazafelé kisérte
az asszonyt, rá akarta beszélni, hogy maradjanak együtt.</p>
<p>– Gyere fel hozzám – kérte.</p>
<p>– A szállóba?! Elment az eszed?</p>
<p>– Akkor hát én megyek fel hozzád.</p>
<p>– Az is lehetetlen. Csak nem fogom kiszolgáltatni magamat a
cselédeimnek!</p>
<p>Pár pillanatig hallgattak.</p>
<p>– Egy mód volna – szólt az asszony, miután előbb úgy tett, mint
a ki hosszan elgondolkozik. – Fölmehetnénk a lakásodba.</p>
<p>Asztolf úr ittas volt a bortól s még ittasabb a szerelemtől. Az
ajánlat először megdöbbentette, aztán fellázította, egy darabig
hadakozott is a Leona »szerencsétlen ötlete« ellen, de utóbb már
csak gyerekes kifogásokba tudott kapaszkodni.</p>
<p>– A kulcs sincsen nálam.</p>
<p>– Hol van?</p>
<p>– Fenn, a szállóban.</p>
<p>– Felméssz érte, s én majd megvárlak egy kocsiban.</p>
<p>És a nyomorult végül engedett. <span class="pagenum"><a name=
"Page_206" id="Page_206">-206-</a></span></p>
<h3>IV.</h3>
<p>A házmester elbámult, mikor kinyitotta a kaput, s alig ismerte
meg a lakóját.</p>
<p>Erről az arczról Asztolf úr már leolvasta a szégyenét.</p>
<p>Mialatt fölmentek a lépcsőn, tökéletesen kijózanodott.</p>
<p>Már nagyon szeretett volna visszafordulni, de izgatottságában
teljesen elvesztette a fejét.</p>
<p>A kulcs megcsörrent a zárban, az ajtó kinyilt, s Leona az
előszobában kigyujtotta a villanyt. Benn voltak a több mint
félesztendő óta bezárt lakásban, a hol mindent finom fehér por
lepett be.</p>
<p>Félve, szinte lábujjhegyen haladtak előre, s egyikük se szólt
egy szót se, mintha attól tartanának, hogy fölkelthetnek
valakit.</p>
<p>Egyszerre Asztolf úr visszarántotta Leonát.</p>
<p>– Oda ne menj be! – szólt halkan. – Az az ő szobája!</p>
<p>Leona most már nem ellenkezett vele. A figyelmeztetés után,
meglehet, nem is mert volna bemenni oda.</p>
<p>Tovább is csak halkan beszéltek.</p>
<p>– Ülj le ide, erre a divánra – szólt Asztolf úr, egy kissé
rekedt hangon.</p>
<p>Leona engedelmeskedett, és kiváncsian nézegetett körül.</p>
<p>Aztán suttogni kezdett a kedvese fülébe:</p>
<p>– Mondd, hogy szeretsz! Akarom, hogy szeress és meg is mondd,
hogy szeretsz!</p>
<p>Asztolf úr nem felelt.</p>
<p>– Tudom, mire gondolsz – suttogott Leona. – Úgy tünik fel
előtted, mintha ő most is ott feküdnék, abban a sötét szobában, s
mi őt idekünn megcsaljuk!… <span class="pagenum"><a name="Page_207"
id="Page_207">-207-</a></span></p>
<p>Valami olyan pokoli fény csillogott a szemében, hogy Asztolf úr
megrázkódott.</p>
<p>Nem tudott ott maradni; feltámolygott a divánról.</p>
<p>– Akarom, hogy szeress! – suttogott Leona. – Gyere, csókolj
meg!</p>
<p>– Nem – felelt Asztolf úr. – Undorodom magamtól!</p>
<p>Nem mondta meg, csak gondolta:</p>
<p>– És undorodom tőled is!</p>
<p>Leona utána ment.</p>
<p>– Akarom, hogy: csókolj, csókolj!…</p>
<p>És magához vonta és elborította a csókjaival.</p>
<p>Egyszerre egy iszonyatos csattanás hallatszott. Asztolf úrnak
elállt a szivverése, s Leonát rémületében rázó görcs fogta el.</p>
<p>Pedig csak a nagy állótükörnek az üvege hasadt el, ott, a
szomszédos sötét szobában.</p>
<p>Vagy egy negyedóráig tartott, a mig Asztolf úr Leonát magához
tudta téríteni.</p>
<p>Nem gondoltak többé a szerelemre. Eszeveszetten menekültek a
kisértetes lakásból.</p>
<h3>V.</h3>
<p>Leona talán megbocsátotta volna Asztolf úrnak azt a
hitványságot, hogy mámorában teljesíteni tudta az ő szentségtörő
kivánságát, de Asztolf úr nem bocsátotta meg Leonának azt a
rettenetes undort, a melyet ezen az éjszakán érzett először.</p>
<p>Hiába biztatta magát észokokkal. Ezt az undort ujra meg ujra
átérezte, a hányszor Leona közelébe lépett.</p>
<p>A vöröshaju asszony csókjai most már örökre hidegen hagyták.
<span class="pagenum"><a name="Page_208" id=
"Page_208">-208-</a></span></p>
<p>Mindig ott látta rajta azt a finom fehér port, a mely abban a
lakásban mindent belepett.</p>
<p>Mire az uj lakó beköltözött ebbe a lakásba: Asztolf úr és Leona
már elszoktak egymástól.</p>
<p>Asztolf úr más városba költözött, és a vöröshaju asszonyt sohase
látta többé.</p>
<hr class="chap" />
<div class="chapter"></div>
<p><span class="pagenum"><a name="Page_209" id=
"Page_209">-209-</a></span></p>
<h2>POÓRNÉ MULAT.</h2>
<p>Négy vagy öt asszony, kinn a Ferenczvárosban, Poór Gábornét úgy
hívja, hogy: a császár barátnője. Szegény asszonykát maga a férje
nevezte el így. Poór ugyanis, egy keresztelőn, örömében-e vagy
bánatában, egy kicsit becsipett, s szokatlan jókedvében
czélszerünek látta vendégei mulattatására a következő kis mesével
állani elő. Egy szép napon udvari hintó állott volna meg a Poór
doktor szerény házikója előtt. A hintóról egy lakáj ugrott le, a ki
Poór Gáborné után tudakozódott. Mikor megmondták neki, hogy:
igenis, itt lakik, kiszállt a hintóból maga a császár. Bement a
házba, kezet fogott Poórnéval és így szólt hozzá:</p>
<p>– Szép, igen szép; meg vagyok önnel elégedve, csak buzgólkodjék
tovább.</p>
<p>Ebből a történetből, persze, egy árva szó se igaz; de az igaz,
hogy Poór Gábornénak, ámbátor még nem töltötte be a huszonötödik
esztendejét, máris hét fia van, a kik fejalkotásukról és testük
térfogatáról itélve, mindannyian jeles katonák lesznek. És az is
igaz, hogy a sornak még aligha van vége, mert Poór Gábornénak olyan
mulatságos jelleme van, hogy soha egy esztendőt se tud
elmulasztani. Mikor a jó Isten jelentkezésre szólítja <span class=
"pagenum"><a name="Page_210" id="Page_210">-210-</a></span> föl az
asszonyokat, mindig Poór Gáborné az első, a ki ezt kiáltja:</p>
<p>– Jelen!</p>
<p>A mulatságos tulajdonságok soha sincsenek komoly következések
nélkül. Poór Gábornénál eddigelé két ilyen következés kopogtatott
be.</p>
<p>Az egyik: a félsz. Poór Gáborné nagyon aggódik a rongyos kis
szépségéért. Néha még most is azt álmodja, hogy: leány, s mikor
fölébred, egy pár pillanatig elmélázik, maga se tudja min. Mintha
tegnap lett volna, mikor még csak franczia babákkal játszott; az,
hogy most becsületes magyar babák vannak körülötte, a kik egyebet
is tudnak, nem csak papát-mamát mondani: úgy esett meg, mint az
álom… Igazán, öreg asszony lesz nemsokára?!… S ha bizonyos benne,
hogy az ura nem kapja rajta, olykor elnézegeti magát a tükörben: –
Istenem, be’ hamar kimegyek a formámból!</p>
<p>Pedig a természet, mintha kedve telnék benne, igen kiméletes
iránta. Bizonyos időszakokban – az igaz, hogy ritkán, szóval, a
mikor egy kicsit össze is fűzheti magát – még az alakja is leányos.
Ilyenkor egész külseje olyan helyes, olyan üde, hogy öreg zsiványok
kisasszonynak néznék. Gömbölyü kis arcza megőrizte gyermekességét,
s a tekintete ártatlan maradt, mint ha Poórné mindannyiszor csak
álmodta volna, hogy a gólya végigrepül a Ferenczváros fölött.</p>
<p>Annak, hogy Poórné minden tőle telhetőt megtesz a hadsereg
jövőjéért, egy másik következése is van, a mely szinte magától
értetődik. A másik következés az, hogy Poórné, mióta férjhez ment,
valóságos remeteségben él.</p>
<p>Ez a remeteség nem éppen szomorú. A ferenczvárosi orvos házának
egy kis kertje is van, a melyben több <span class=
"pagenum"><a name="Page_211" id="Page_211">-211-</a></span> ugyan a
szines üveggolyó, mint a fa és virág, de azért mégis csak kert az.
Az udvar tágasabb és elég barátságos. Galambducz van benne és
galambok, majdnem annyi galamb, mint gyerek. A galambok és a
gyerekek egész nap olyan lármát csapnak, hogy idebenn, a városban,
háziúr nem tűrné meg őket. Sebaj; így legalább közel vannak a Poór
doktor klientélájához.</p>
<p>Azt se mondhatni, hogy ez a remeteség valami nagyon megviselné
Poórnét. Naphosszat el tud hanczurozni a gyerekeivel; a
nagyobbakkal valósággal elmulat s mindenen ő nevet a
leghangosabban. Az egyik fia a multkor azt mondta neki: – Mama,
mindnyájunk közül mégis te vagy a leghunczutabb! – S talán igaza
volt; a legnagyobbik gyerek egy-két év mulva már komolyabb lesz,
mint a milyen az anyja.</p>
<p>De akármilyen derüs is ez az otthon, azért Poórné mégis csak
remeteségben él. Az urát egész nap nem látja. Poór reggeli hat
órakor fölhajt egy köcsög tejet s aztán sorra látogatja a betegeit;
rendesen csak két óra felé jön haza, a mikor már egy sereg ember
várja. Bemegy a szobájába s hatig-hétig rendel. Csak hét óra tájban
lehet a családjáé; néha ezután is elvágtat egy-egy súlyosabb
beteghez. Sokat kell fáradnia, lótnia-futnia, mert a pácziensei
szegény emberek, s Poór nem éri be a tisztességes megélhetéssel,
vagyont akar szerezni. Arra gondol, hogy: hátha nemcsak hét fia
lesz, hanem hét leánya is?!</p>
<p>Poórné tehát egy életen át nem csinál egyebet, csak az urát
várja. Nem jár sehová. Sokszor nem is mehetne, a legtöbbször nem
hagyhatja a gyermekeit, és soha sincs kedve az ura nélkül
kóborolni! Olyan messze vannak a várostól! És mit is keresne ott
egyedül? Már el is szokott az emberektől s minden
szórakozástól.</p>
<p>Poórt kellőképpen méltányolják a betegei, s ezt Poór
<span class="pagenum"><a name="Page_212" id=
"Page_212">-212-</a></span> meg is érdemli. Egyetemi tanár ugyan
soha se lesz belőle, de tud nux vomicát rendelni, s ha valamivel
nincs tisztában, másnapig lelkiismeretesen megnézi az orvosi
zsebkönyvét; a könyvben minden benne van.</p>
<p>Aztán meg nem utálja a szegény embert, s nem sajnálja a
fáradságot, alaposan kitapogatni a nyomoruságait. A szegény ember
pedig csak ezt akarja. És Poór, nagyjában, igen meg van elégedve
sorsával. Egy kicsit bosszantják ugyan feleségének nagyon is
polgárias hajlandóságai, de végre, ha az asszony a kulcslyuknál
hallgatózik, a mikor magános hölgy lépett a rendelőszobába, az még
nem olyan nagy szerencsétlenség. Titokban, meglehet, nem bánná, ha
a feleségében volna valami az ideges grófnők érdekes
morbidezzájából. (Poórt ezelőtt Bauernek hivták; azért irja két
ó-val a nevét.) Néha talán más nő alakja is megfordul a fejében
(olyan sok szép lány szaladgál az utczán, s – teringettét – hét kis
ficzkó egy cseppet se regényes dolog!…) de nem igen ér rá a
bolondságokra, s mindenekfelett meg tudja becsülni azt, a ki
folyton csak őt várja. Úgy érzi, hogy ebben a kiváncsi, polgári
asszonykában van valami a termőföld isteni fenségéből; s mintha
ehhez a hallgató lélekhez olyas közösség fűzné, mely titokzatos,
mint az atómokat összekötő, s a nagy mindenséget egyképpen éltető
erő: ölelésének a gondolatára is az a melegség járja át, a melyet e
rejtelmes kapcsolat nélkül nem adhat meg a legszilajabb gyönyörűség
sem.</p>
<p>Poórné is – a ki sohase gondol ilyesmire – meg volna elégedve a
sorsával, talán jobban még, mint a férje, de igen-igen szeretné, ha
volna valakije, a kivel minduntalan közölhetné apró és kicsinyes
gondolatait. De az ura, alig, hogy megmosakodott, ruhát váltott s
kilépett a rendelőszobából, alig hogy lenyelte a falatját s
kihallgatta a kisebb csemetéit, már az óráját <span class=
"pagenum"><a name="Page_213" id="Page_213">-213-</a></span> nézi;
lefekszenek, s Poórné megint elteheti a titkait holnapra. Ezek az
apró titkok lassankint meggyűlnek; s egy-egy szomorú délután,
mialatt az ura odabenn rendel, Poórné elgondolkozik. Úgy rémlik
neki, mintha tulajdonképpen valami sajnálatos dolog történnék vele;
kedve volna megsiratni, hamarjában nem tudja: kit? talán egy holt
testvérkét, talán magamagát. Messziről elhallatszik hozzá a
nagyváros zsivaja: mintha eltünnék ott valami, a mi az övé volt.
Ijedten gondol a gyorsan iramló időre, s úgy tetszik neki, hogy
arra messze, más csillagok alatt s nagyobb fényességek közepett élő
emberek, kiknek szive gyorsabban dobog, nem hiába mondják a
szárnyas percznek: – Maradj, oly szép vagy! – magukhoz is ölelnek
egy-egy pillanatot.</p>
<p>Mindebből Poór gyanít valamit, s valahányszor eszébe jut a
dolog, elvégezi magában, hogy a legelső arravaló időben elviszi az
asszonyt egy kicsit szórakozni.</p>
<p>Így történik, hogy egy esztendőben kétszer-háromszor, olyankor,
a mikor ide s tova sietni kell, mert nemsokára Poórné már nem igen
mozdulhat ki a Ferenczvárosból, Poór azzal lepi meg a
feleségét:</p>
<p>– Ma este meg foglak szöktetni.</p>
<p class="center">* * *</p>
<p>S este Poórék megszöknek.</p>
<p>A gyerekeket korán lefektetik, mert a nagyobbaktól nem tudnának
szabadulni, s mikor meggyőződnek róla, hogy már mindegyik alszik,
az öreg dadának még egyszer a lelkére kötik, hogy valahogy le ne
hunyja a szemét. Aztán megállnak a sok kis rácsos ágy előtt.</p>
<p>A három esztendős kis ficzkó alva is szorongatja falovacskáját
kövér kis kezében. Nem merik tőle elvenni, hogy föl ne keltsék.
Poórnénak megfájdul a szive. Úgy érzi, mintha valami galád árulást
készülne <span class="pagenum"><a name="Page_214" id=
"Page_214">-214-</a></span> elkövetni a kicsinyei ellen. Ebben a
pillanatban már jobban szeretne itthon maradni.</p>
<p>– Gyere!</p>
<p>Odakünn, a templomtornyon, félnyolczat üt az óra. Poórnak eszébe
jut valami.</p>
<p>– Állj meg egy kicsit, hadd nézzelek meg. Nem is kérdeztem,
van-e alkalmas ruhád.</p>
<p>Hogy van-e alkalmas ruhája? Poórnénak mindig van készletben egy
ruhája, a mely csak ezt a boldog alkalmat várja, s a melyet máskor
többé nem igen használhat.</p>
<p>– Úgy öltöztem, a hogy mondtad.</p>
<p>Poór tudniillik, nemrégen, azt az állítást koczkáztatta meg,
hogy a mióta a vegyes fajtájú dámák az egyszerűségben is utánozni
akarják az úrinőket: az előkelő hölgyek, a grófnők, a kik
semmiképpen nem akarnak amazokhoz hasonlítani, arról ismerhetők
fel, hogy az öltözetük különös és feltünő.</p>
<p>– Hm. Nagyon is úgy öltöztél.</p>
<p>Poórné ijedten néz az urára.</p>
<p>– Nem jól vagyok így? De hisz megmutattam neked ezt a ruhát!</p>
<p>– Igen, csakhogy akkor nem volt rajtad. És tudod, egy grófnő, a
ki fogaton jár, sok mindent fölvehet magára, a mi egy kis doktornén
rosszul áll.</p>
<p>Poórné elszomorodik; látszik rajta, hogy szeretne
visszafordulni. Poór végre megnyugtatja:</p>
<p>– No, azért megjárja.</p>
<p>Poórnénak majd kicsattan az arcza az izgatottságtól.</p>
<p>– Legalább azt fogják hinni – szól halkan – hogy a kedvesed
vagyok.</p>
<p>Beülnek egy egylovas kocsiba.</p>
<p>– Emlékszel-e – áradozik Poórné – hogy tavaly… éppen ilyen
tájban lehetett… milyen jól mulattunk?! <span class=
"pagenum"><a name="Page_215" id="Page_215">-215-</a></span></p>
<p>– Ühüm.</p>
<p>Poór jobban emlékszik. Tavaly ilyenkor, a kirándulás vége felé,
nagyon összekülönböztek. A mint hogy minden ilyen báljuk
csetepatéval szokott végződni. Az idegen helyen nem ismernek
egymásra; vigan indulnak el, s szótlanul térnek haza.</p>
<p>De nem akarja elvenni a felesége kedvét s ráhagyja, hogy úgy
van.</p>
<p>A Vígszinházba mennek. Poórnénak nagyon tetszenek a borsos
franczia darabok; a sok csintalanság pokolian vidámnak, meglepőnek
s kedvesen szörnyűnek tűnik fel előtte. Persze, ő nem látja
túlságosan elevenen a kényes jeleneteket, mint azok a botránkozók,
a kiknek mindez kevésbbé uj, mint neki. Poórné a bűnről azt
képzeli, hogy ez csupa lárma, csinnadratta, bruhaha és japáni
muzsika.</p>
<p>Poór néha nem állja meg, hogy oda ne sugja neki:</p>
<p>– Ne nevess olyan hangosan! Mit gondolnak rólad?!</p>
<p>Szinház után vacsorálni mennek. Poór (két ó-val) nem mehet
máshová, mint a Kaszinóba.</p>
<p>A hogy leülnek, Poórnéból kiárad a boldogság.</p>
<p>– Tudod, csak azt a jelenetet nem értem, mikor a krokodilus
hozentrágerben jön be az ablakon…</p>
<p>Poór megrémül.</p>
<p>– Ugyan, kérlek, ne beszélj ilyen együgyűségeket – leczkézteti
halkan – minden szavadat meghallhatják! Ki hiszi el, hogy egy
asszony nem érti meg ezt a jelenetet? Azt képzelik, hogy erővel
magadra akarod vonni a figyelmet. Nézd, micsoda szemeket vet rád az
öreg Bugyelláris báró!</p>
<p>Poórné elhallgat.</p>
<p>Poór (két ó-val) bosszúsan veszi észre, hogy a <span class=
"pagenum"><a name="Page_216" id="Page_216">-216-</a></span>
pinczérek nem forgolódnak körülötte azzal a néma tisztelettel,
amelylyel Bugyelláris báró körül; mintha egy kicsit félvállról
kezelnék őket.</p>
<p>És valóban, a borfiúk között, a kik a Kaszinóban ráérnek
pszihologizálni, megérkezésükkor a következő párbeszéd zajlott
le:</p>
<p>– Hát ezek kik?</p>
<p>– Tudja az ördög.</p>
<p>– Valami orfeumi lehet.</p>
<p>– Akkor ismerném. Legfeljebb a Folies Zig-Zagból való.</p>
<p>– Az ördög tudja, hol csiphette fel.</p>
<p>Poór mindezt leolvassa a képükről és dühbe gurúl. Előkelő akar
lenni, de ez csak félig sikerül neki. Ekkor rájön, hogy hiába is
erőködik, mert az asszony csökönyösen hallgat.</p>
<p>– Miért némultál meg egyszerre? – folytatja halkan a szót. – Ha
arra kértelek, hogy ne játszd a falusi ártatlanságot, ebből nem
következik az, hogy úgy szomorkodjunk itt, mint két egyiptusi
isten, a kik hatezer év óta ülnek együtt s már ugyancsak unják
egymást. Mit duzzogsz? Harapófogóval vegyem ki belőled a szót?</p>
<p>Poórné nem tudja, hogyan viselkedjék. Hogy fesztelenségre tegyen
szert, megiszik két pohár bort, s azonnal becsíp.</p>
<p>Egy pár percz mulva olyan hangosan nevet, hogy minden szem
feléje fordul.</p>
<p>Poórt végképpen felingerli ez a viselkedés. Előbb csak kínosan
feszeng, de aztán kitör belőle az elkeseredés.</p>
<p>– Igazán, nem vihetlek emberek közé!… De hisz ez hallatlan!… Itt
mindenki azt hiszi, hogy…</p>
<p>Poórné egy esengő tekintettel fonja körül az urát.</p>
<p>– Szégyellsz? <span class="pagenum"><a name="Page_217" id=
"Page_217">-217-</a></span></p>
<p>És két nagy könnycsepp buggyan ki a szeméből.</p>
<p>De Poórt már elhagyja a türelem.</p>
<p>– Még csak az kell, hogy sírni kezdj! Itt!… Mondhatom, szépen
vagyunk!…</p>
<p>A kocsiban már egy szót se szólnak egymáshoz. A ritka mulatság
során sikerült egymást alaposan elgyötörniök.</p>
<p>Mikor hazaérnek, Poórné mint egy vezeklő nyit be a kicsinyei
közé. A kis ficzkó kezében még most is ott van a falovacska. Poórné
gyöngéden össze-vissza csókolja a kövér kis kezet.</p>
<p>– Bocsássatok meg nekem, édes drágáim! – suttog az alvó
gyermekekhez. – Soha se hagylak el többé benneteket, soha,
soha!</p>
<p>Poór átment a rendelőszobájába; lapozgatni akar a zsebkönyvében,
mert két betege is van, a kikkel nincs tisztában.</p>
<p>Mire visszatér, az egész ház alszik. Poór körülnéz, aztán
meggondolja magát; nem háborgatja őket. Visszamegy a szobájába, s
egy percz mulva nem hallik egyéb, csak az alvók lélekzetvétele.</p>
<p>Alighanem mind a nyolczan angyalokkal álmodnak.</p>
<hr class="chap" />
<div class="chapter"></div>
<p><span class="pagenum"><a name="Page_218" id=
"Page_218">-218-</a></span></p>
<h2>SZAKÍTÁS.</h2>
<p>A szeme nem volt közönséges; nagy, szép vágású, értelmes nézésű
barna szem volt – az ember azt mondta volna, hogy jól kinyilt
szemmel nézi a világot – és valami vöröses fény égett benne, a min
szivesen rajtafelejtkezett a szoknyavadászok nyugtalan,
ugrándozáshoz szokott tekintete. A szempillája sűrű; a szemöldöke
sötétebb szinű, mint a haja; a szája húsos, de annál felötlőbben
formás. Az alakján is volt valami nem mindennapi, valami urias, a
mi sehogy se illett ahhoz a szegényes étteremhez, a honnan éppen
most költözködött ki a nem éppen válogatott vasárnapi közönség.
Rózsával telerakott, fűszinű kaczkiás kalapja szebb estéket is
láthatott, már akár az ő, akár másvalakinek a fején; a ruházata
majdnem annyi izlést mutatott, mint a mennyi szegénységet… De mégis
csak az volt a legnevezetesebb rajta, hogy nagyon, iszonyúan náthás
volt.</p>
<p>Ha az embernek olyan nagy bánata van, hogy folyton sírnia kell
és ehhez még iszonyúan náthás: ez csakugyan a legtöbb, a mi egy
szegény nőt vasárnap este a vendéglőben érhet.</p>
<p>Szerette volna a fejét a jobbkezével megtámasztani vagy
meg-megsimogatni a homlokát; szeretett volna <span class=
"pagenum"><a name="Page_219" id="Page_219">-219-</a></span> az
asztalra könyökölni, arczát a két tenyerébe temetni, és úgy
búsulni… De a náthája nem engedte. A zsebkendőjét egy perczig se
tehette el; a zsebkendőjének nagyon sok dolga volt. Hol a szemét
kellett törülgetnie, hol az orrát; a legtöbbször mind a kettőt. Hát
inkább csak az orrát törülgette és hagyta, hogy a nagy, vastag
könnycseppek végig folyjanak az arczán.</p>
<p>Éjfél elmult. A vasárnapi közönség nagy tömege már tovább
állott, ki haza, ki máshová; az egy-két maradi vendég is sorra
elszállingózott. A közelükben nem ült senki. A czigány a hosszúkás
étterem bejáratánál játszott, és ők ketten, messze ezektől, a
legbelső sarokasztalnál szomorkodtak. Nem ügyelt rájok senki; csak
az álmosan kódorgó pinczérek vetettek feléjök néha egy-egy lapos
pillantást. A náthás nő nem törődött velök. Nem szégyelte, hogy
sír. Hiszen ezek úgy se látják többet!</p>
<p>Előbb még semmi bajuk se volt. Előbb még a nátha se bántotta
ennyire. Hanem a náthát semmi se bátorítja fel annyira, mint a
sírás. Attól fogva, hogy elkezdett sírni, az orra többé nem hagyott
neki békét.</p>
<p>Előbb még ettek, ittak, nevetgéltek. De mikor a vendégek
egyszerre csak nagyon meggyérültek és a pinczérek kezdték
eloltogatni a fölösleges lámpákat, a hadnagynak eszébe jutott, hogy
az idő eljár, s hogy hiába halogatja, végre is elő kell állania a
komoly mondanivalójával. Az arcza elkomolyodott, s a náthás nő egy
pillanatnyi ábrándos szótlansága után, hirtelen kibökte, a mi a
szivét nyomta, katonásan, bátran, a dolog lényegébe vágva, már a
hogyan szokta:</p>
<p>– Tudod-e, Anna, hogy ma utóljára vagyunk együtt?!</p>
<p>Anna éppen az orrát akarta kifújni, de ijedtében egy pillanatra
felfüggesztette ezt a műveletet és azt kérdezte: <span class=
"pagenum"><a name="Page_220" id="Page_220">-220-</a></span></p>
<p>– Megbolondultál?</p>
<p>A hadnagy hátradőlt a széke támlájára, kinyujtotta a jobblábát
egész hosszúságában, és így neki készülődve a bővebb megokolás
munkájának, benyúlt a zsebébe, elővette ezüst czigaretta-tartóját,
s mialatt szép lassan, csöndesen beszélni kezdett, egy czigarettát
sodort magának.</p>
<p>– Megmondtam neked előre – szólt a hadnagy, minden szónak
megadva a kellő nyomatékot – a legelső napon megmondtam, hogy csak
addig maradok veled, a mig rajtam kivül nem lesz semmiféle
ismeretséged.</p>
<p>– No és? Hát van nekem más ismeretségem is? Hol van? –
álmélkodott Anna.</p>
<p>És körülnézett: nincs-e a teremben valaki, a kinek a
jelentkezése vagy viselete nem tetszik a hadnagynak? Nem állított-e
be a vendéglőbe valami huszártiszt?</p>
<p>– Ne tagadd, mert láttak – folytatta a hadnagy – háromszor is
láttak, mindig ugyanazzal.</p>
<p>Nem nagyon izgathatta a dolog, mert miközben ezzel előállott,
lassú tempóban forgatta az asztalon a czigarettatartót, s a szeme
arrafelé tévelygett, a merre a czigányok játszottak.</p>
<p>– Kivel? – szörnyűködött Anna.</p>
<p>– Nem tudom, hogy hívják és kicsoda-micsoda. Csak annyit tudtak
mondani róla, hogy magas, szőke ember, pofaszakálla van, szemüveget
hord, és jómódúnak látszik.</p>
<p>– Hazudik, a ki mondta! – tört ki a náthás nőből a felháborodás.
– Ki beszélte tele a fejedet ezzel a gyalázatossággal?!… Csak a
Tóni barátod lehetett; ez a folyton röhögő kövér mamlasz! Mert
sehogyse akartam észrevenni, hát most bosszút áll rajtam!
<span class="pagenum"><a name="Page_221" id=
"Page_221">-221-</a></span></p>
<p>– Hogy kitől tudom, az nem tartozik a dologra. Nem a Tóni volt.
A Tóni nem is törődik veled.</p>
<p>A náthás nő gyanuperrel kezdett élni.</p>
<p>– És hogy jut ez most egyszerre az eszedbe?!… Az előbb még semmi
bajod se volt. Itt ülünk már másfél órája; mindenről beszélsz, csak
erről nem. És most hirtelen el akarod hitetni velem, hogy valaki
taplót dugott a füledbe. Milyen ostoba vagyok! Hiszen te csak
ugratni akarsz! No lám! Bor közben egyszerre csak feltámad benne a
gyanakvás!… Aztán kitalál valamit csak azért, hogy hátha talán
elszólom magamat?!… Úgy gondolja, én is éppen eleget ittam; a bor
megoldhatja a nyelvemet!… De ha nekem nincs mit
kikottyantanom?!…</p>
<p>– Hát csak beszélj másról, mint Bodóné, mikor a bor árát kérik.
Az asszonynép ezt már így szokta. De jusson eszedbe, mi volt az
első szóm, a mikor az este találkoztunk. Hogy még ma mondani akarok
neked valamit, majd szinház után. Igaz vagy nem igaz?</p>
<p>– És ezt tartogattad a begyedben?</p>
<p>– Ezt.</p>
<p>– Ártatlan pofákat vágtál, összehordtál hetet-havat, csak éppen
arról nem szóltál, hogy mivel beszélték tele a fejedet!… Eh,
mondom, hogy az egészet kitaláltad!… Azt képzeled, hogy majd
kiugratsz belőlem valamit.</p>
<p>– Tudtam, hogy letagadod; hogy vitatkozni, veszekedni,
jajveszékelni fogsz, mihelyt kipakolok vele, mit jelentettek rólad.
És nekem ez nem volt sürgős. Nyugodtan akartam megvacsorálni; az
ember békességben marad, a meddig lehet. Előbb jön a vacsora, és
csak aztán, ha már le kell nyelni, a fekete leves. Hogy nem vágtam,
nem tudom milyen pofákat? Tudod, <span class="pagenum"><a name=
"Page_222" id="Page_222">-222-</a></span> azért én még nem eresztem
a fejemet valami nagy búnak! Ha úgy akarod, hát legyen úgy!</p>
<p>Csakugyan nem látszott elkeseredettnek. A tekintetéből csak
tökéletes nyugalmat, öntudatosságot és elégedettséget lehetett
kiolvasni; igaz, hogy ez a tekintet egy idő óta állandóan kerülte a
náthás nő nyugtalan pillantását s nagy kedvteléssel pihent meg a
legkevésbbé érdekes tárgyakon. A hogy ült, a hogy beszélt és a
hogy, félig lehunyt szemmel, ide-oda nézett, az mind valami kemény
elszántságra vallott.</p>
<p>A náthás nő csak most vette észre, hogy kedvese arczán olyan
kifejezés ül, a melyet eddig még nem ismert. És ez a fölfedezés
hirtelen megrémítette. A mit hallott – minthogy semmit se tudott a
pofaszakállasról – nem vehette eléggé komolyan; nem akart hinni a
rossz sejtelmének, nem akart elkészülni a legrosszabbra. Egy percz
alatt százféle magyarázatot képzelt el, a melyek mind azzal
biztatták, hogy a veszedelem nem olyan komoly. De erről az uj
arczról, a melyet váratlanul talált ott, a hol a jól ismert
vonásokat kereste, – a melyről sehogy se tudta elhinni, hogy
csakugyan kedvesének az arcza s nem egy idegené: le kellett
olvasnia, hogy baj van.</p>
<p>Rémületében nem tudott okosabbat kitalálni: elkezdett esküdözni
minden szentekre, s bizonyítgatta, apró történetekkel erősítgette,
mennyire ártatlan, s mily hazugok és hitványak azok, a kikről
föltehette, hogy vádolták, vagy rossz hírbe keverték. Elsorolta, mi
adhatott okot vagy támasztékot a meggyanusitásra; mi volt a
viseletében, a mit félre lehetett magyarázni; előkaparta a
gondatlanságait, mindazt, a miért szemrehányást tehetett magának;
valósággal fegyelmi vizsgálatot rögtönzött maga ellen. Ennek a
vizsgálatnak az eredménye természetesen csak fölmentő lehetett; de
<span class="pagenum"><a name="Page_223" id=
"Page_223">-223-</a></span> egyik történet a másikat hozta magával,
egyre jobban belebonyolódott a történeteibe.</p>
<p>A katona egyet legyintett a kezével.</p>
<p>– Mit mondanál egyebet? – szólt. – Ilyenkor nincs más választás,
mint a csillagokat is letagadni az égről; azt csak nem ismerheted
el, hogy igaz!… Mindent megtenni és mindent lehazudni: ez az
asszonyok fegyvere! Hazudni, azt tudtok!</p>
<p>A náthás nőnek át kellett látnia, hogy hiába bizonyítgatja az
ártatlanságát akár reggelig. Meggyőzni csak azt lehet, a ki nem
hisz; ez pedig, bár az ellenkezőt mondja, ártatlanabbnak képzeli
őt, mint a milyen valójában. De hát akkor miért akarja lerázni a
nyakáról?!</p>
<p>Hamarjában nem gondolhatott egyebet, mint hogy:</p>
<p>– A pofaszakállas csak ürügy; nem is létezik, csak te magad
találtad ki… Azért akarsz elhagyni, mert más nőt szeretsz!</p>
<p>– Buta vagy – felelt a katona. – Ha úgy volna, akkor nem ülnék
itt veled. Akkor most azzal mulatnék.</p>
<p>Ebben már volt némi valószínűség. A náthás nő egy pillanatig
elgondolkozott, és csak most villant fel a fejében: a legrosszabb,
a mi nem lehetetlen… Az, hogy már megunták. Hogy a katonának ebből
a szerelemből már elég volt.</p>
<p>Előbb elpirult, aztán nagyon elsápadt. A szive hevesen kezdett
dobogni, s megdöbbenésében elhallgatott.</p>
<p>– Ne keresgéld a hibát másban – folytatta a hadnagy, mintha az
elhallgatott gondolatra felelne. – És ha már így történt, hát ebbe
szépen bele kell nyugodni. Meglehet, mind a kettőnknek jobb lesz
így. Gondolj arra, hogy már úgyis szemet szúrt a dolog; egy tiszt
jobban feltűnik, mint akárhány czivil. Ha ez még sokáig tart,
könnyen elveszíthetted volna az állásodat. <span class=
"pagenum"><a name="Page_224" id="Page_224">-224-</a></span></p>
<p>Tehát igaz. Ráuntak. Semmi egyéb, csak éppen hogy ráuntak. Az,
hogy már éppen elég volt ebből a szerelemből. Az, hogy ő többé nem
kell. Akárki kell, csak éppen ő nem.</p>
<p>S szeméből kibugygyantak a szégyen könnyei.</p>
<p>Aztán ennek nyomában: az elárvult szerelemé, a haszontalan
epedésé, a féltékenységé, a tehetetlen dühé; csak úgy patakzott
arczáról a sok könny.</p>
<p>Ujra megeredt belőle a szó. Előbb panaszkodott, aztán
könyörgött, végül fenyegetőzött.</p>
<p>Most már folyvást sírva, néha zokogva beszélt folytonos orrfúvás
közepett. A pinczérgyerekek egy kicsit megbámulták, de bánta is ő
azt!</p>
<p>A hadnagyot ekközben nagyon elfoglalta a czigarettatartója. Hol
kinyitotta, hol becsukta, hol zsebre tette, hol megint elővette az
ezüst szelenczét; néhány verset játszadozott vele, a fenyegetőzések
fejezeténél azonban végképpen eltette, nyilván gondoskodásból, hogy
a drámai jelenet szomoru fináléjául valahogy ott ne felejtse a
vendéglőben.</p>
<p>A derék katonát minden nyugodtsága ellenére is megzavarta egy
kissé ez a szüntelenül tartó és temérdek orrfúvással súlyosbított
sírás. Azzal a gondolattal, hogy a szertelen könnyáradat nem
kerülheti el a már csak szolgálattevő közegekből álló nyilvánosság
érdeklődését, valahogy még csak megbékélt volna, de nem győzte
eléggé sajnálni ezt a szegény nőt, a ki most ő benne egy világot
veszít.</p>
<p>Hanem azért az elhatározása nem ingott meg.</p>
<p>– Ne bomolj, Anna! – vigasztalta párját. – Látod, én azt hittem,
hogy a legszebb békességben válunk el, csakúgy, mint máskor!… Mire
való ez a komédia? Okosabbat is tudok annál, mint hogy
veszekedéssel töltsük ezt az utolsó esténket. A mi hiába, az úgyis
<span class="pagenum"><a name="Page_225" id=
"Page_225">-225-</a></span> hiába; de ez nem ok arra, hogy haraggal
menjünk szét. Ma még úgy leszünk, mint azelőtt, a szép időkben; ma
még veled maradok. Aztán csókkal búcsúzunk el, mint jóbarátok. No,
törüld le az arczodat és menjünk.</p>
<p>– Hová? Te jobbra, én meg balra?</p>
<p>– Nem. Elkisérlek, mint máskor.</p>
<p>– Hát te azt hitted, hogy ezek után még… mikor eldobsz magadtól,
mint egy rongyot… én meg fogom csókolni azt a kezet, a melyik
eltaszít?!… Egy perczig se éljek tovább, ha engem még valaha
megcsókolsz!</p>
<p>De a sok sírás egy kissé elérzékenyítette a hadnagyot… s az
ellenkezés is csak arra volt jó, hogy annál inkább ragaszkodjék az
érzelmes búcsúzkodáshoz, a mit szerelmi regénye szép végéül szánt.
Közelebb húzódott Annájához és suttogni kezdett a fülébe.</p>
<p>A czigány a »Jaj be fáj!«-t játszotta… a náthás nő szive
végképpen elolvadt, és már megbánta, hogy átokkal tiltotta el magát
a búcsúcsóktól.</p>
<p>Nagy viaskodás támadt a lelkében. Egyfelől a nagy megaláztatás…
de aztán eszébe jutottak »a régi szép napok« – a melyekről a
hadnagy suttogott.</p>
<p>Mikor a czigány abbahagyta, a hadnagy hirtelen
fölegyenesedett.</p>
<p>– No gyere! – szólt.</p>
<p>Felöltözködtek és kimentek a vendéglőből.</p>
<p>A sötét utczában – alig tettek tiz lépést – a náthás nő egy
pillanatra megállapodott.</p>
<p>Valami azt sugta neki, hogy így kell szólnia: »Ha elhagysz, hát
áldjon meg az Isten!…«</p>
<p>Csak egy pillanatig habozott, aztán szégyenletében
lehorgasztotta a fejét, és követte a tisztet, mint a kutya követi a
gazdáját.</p>
<hr class="chap" />
<div class="chapter"></div>
<p><span class="pagenum"><a name="Page_226" id=
"Page_226">-226-</a></span></p>
<h2>GAUTIER MARGIT HALÁLA.</h2>
<p>Egy este, úgy nyolcz óra tájban – 1894-et írtak akkor – Rieux
Gaszton minden czél és érdek nélkül sétálgatott a Rue-Saint
Lazare-on. Bohém-korának erről a rossz szokásáról minden józansága
ellenére se tudott letenni, noha már kétszer volt miniszter,
egyszer földmivelési, tizenhét napig, s egyszer gyarmatügyi, majd
egy féléven át.</p>
<p>Az idő szép, az út jó, a czigaretta kairói volt, s a sétálgató
épp úgy nem gondolt semmit, mint a többi, miniszterséget még nem
viselt ember.</p>
<p>Egyszerre – közel járt a Trinitéhez – valaki, a ki egy kapu alól
vágtatott ki, belé ütközött, s olyan nyugalommal készült rajta
keresztülhatolni, mintha az ex-miniszter a két világrész legszűkebb
mellü, s legpárbajképtelenebb embere lett volna.</p>
<p>Gaszton, egy szempillantással megállapitván, hogy a Maczedóniát
szűknek találó úr egy fejjel kisebb nála, s az erőmérőn legalább
három kilogrammnyival kevesebbet ütne, mint egy rendes testalkotásu
ex-miniszter, nem dörmögte a markába, hogy: »Neveletlen!« – hanem
készen az nap harmadik utczai párbajára, összeszorította az öklét,
hogy hasba boxolja a férfiut. De mielőtt két különböző, de azonegy
ütemű mozdulattal <span class="pagenum"><a name="Page_227" id=
"Page_227">-227-</a></span> szabad folyást engedett volna jobb
karja és jobb lába égető tettvágyának, ráismert a Doktorra.</p>
<p>Ennek a századnak a végén már csak azok az emberek szoktak
kedvesek lenni, a kik a tyúkszemünkre léptek. A Doktor maga volt a
derü s gráczia.</p>
<p>– Nini, Gaszton!</p>
<p>– Milyen szerencse, Doktor! – s rendelkezési állományba helyezte
a lábát.</p>
<p>– Ah, ez igazán kedves találkozás! Legalább gratulálhatok.</p>
<p>– Mihez?</p>
<p>– Teringettét, hát a tengerészeti miniszterséghez!</p>
<p>– E szerint ön nem olvasta az esti ujságokat.</p>
<p>– Hogyan? Nem vállalta volna el a tárczát?</p>
<p>– De még mennyire! Csakhogy már megbuktam. A kamara ma délben
leszavazott bennünket.</p>
<p>– Ah, ez nem volt szép, de hát mit várjunk a kamarától?!… És
most… nem jön a première-re? Azt mondják, Bartet egyik
legcsillogóbb, legkáprázatosabb haldoklását fogja bemutatni.</p>
<p>– Nem szeretek egy nap két komédiát látni. S délelőtt volt benne
részem, mondhatom. Anch’ io sono pittore.</p>
<p>– Sajnos, én nem vagyok olyan független ember, mint ön, kedves
miniszterem. (Már csak engedje meg, hogy így szólítsam. Egyikünk se
tudhatja, hogy mit hoz a holnap!) Nekünk, orvosoknak, ha divatban
akarunk maradni, épp úgy ott kell lennünk minden première-en, mint
a divatos hölgyecskéknek.</p>
<p>– Ó, be szomorú is az élet, Doktor!</p>
<p>– A politika gyorsan vénít, kedves Gaszton. Emlékszik még, mikor
egy vidám este felkiáltott: »Csak az bizonyos, hogy az élet szép, s
hogy Prudence vastag?!«</p>
<p>– Ó, az régen volt! <span class="pagenum"><a name="Page_228" id=
"Page_228">-228-</a></span></p>
<p>– Igaz, nem találná ki, honnan jövök. A szegény Margittól.</p>
<p>– Miféle Margittól?</p>
<p>– Gautier Margittól. Tudja-e, hogy halódik?</p>
<p>– Olyan rosszul van?</p>
<p>– Bizony, a legvégét járja. Már egy hét óta mindennap azt
hiszem, hogy: no most mindjárt meghal, még abban a perczben, a mig
mellette vagyok!… Tudja mit? Nagyon szép volna, ha felnézne hozzá.
Jól esnék szegénynek, mondhatom, mert meglehetősen el van hagyatva.
De nekem sietnem kell a première-re.</p>
<p>– Itt lakik ebben a házban?</p>
<p>– Igen, a negyedik emeleten. Addio.</p>
<p>– Viszontlátásra, Doktor.</p>
<p>Gaszton, mikor elvált a doktortól, habozott egy kissé, mint a
Paul Bourget hősei minden szivarra gyujtás előtt, de végre is
elhatározta magát, s felfáradt a negyedik emeletre.</p>
<p>Nanine nyitotta ki előtte az ajtót.</p>
<p>– Ah, Rieux ur – kiáltott fel hagyományos contralto hangján, s
ismert illedelmes bizalmasságával – hol jár ön erre, a hol a madár
se jár?</p>
<p>– Silányul vagyunk, mi? – kérdezte Gaszton, a mult század
kilenczvenes éveinek a nyelvén.</p>
<p>– Bizony, rossz bőrben van – felelt Nanine, s kimeresztve a
szemét, nyelt egyet, mint Alice Lavigne.</p>
<p>Gaszton körülnézett az előszobában.</p>
<p>– A berendezéstek nem éppen herczegi.</p>
<p>– Ó, hagyja el, Rieux úr! Ez még mind semmi. De ha tudná!
Mindennap a végrehajtó. Az ékszerek benn a Néninél. Csehül vagyunk,
mondhatom.</p>
<p>– Hát a gróf?</p>
<p>– A gróf egy vén kupecz. Százharmincz frankot küld nekihavonkint
Arra se elég, hogy Prudence jóllakjék vele.</p>
<p>– Mit, Prudence uzsoráskodik? <span class="pagenum"><a name=
"Page_229" id="Page_229">-229-</a></span></p>
<p>– Igen, azzal a pénzzel, a mit a Margit ajándékaiból szerzett.
Utálom ezt a kövért. Hiszen ha az ember csak a pénzre nézne!…</p>
<p>– Neked is tartozik?</p>
<p>– Úszik vagy négy hónapi bérem. No de én nem panaszlom fel neki
szegénynek.</p>
<p>– Hm.</p>
<p>Ötven esztendővel ezelőtt Gaszton belenyult volna a
mellényzsebébe, hogy kivegye a megfelelő számu aranyakat, most
azonban megelégedett azzal is, hogy egy önkéntelen mozdulattal a
szivéhez kapott, s azt gondolta magában:</p>
<p>– Erre még ráérünk.</p>
<p>Azzal bement Nanine után a Margit szobájába.</p>
<p>Margit egy agyonpárnázott amerikai bútorkülönlegességen ült,
mely szék, ágy és kanapé volt egy darabban, s melyet »kivánatra«
talán biliárdasztalnak is lehetett használni. Azzal volt
elfoglalva, hogy a haját sütögette.</p>
<p>– Gaszton!… Ah, ez szép, nagyon szép! Milyen jó fiú maga!</p>
<p>Átkozottul meg volt változva. Ötven esztendővel ezelőtt Gaszton
azt mondta volna magában: »Szegény leány!« – most csak azt
gondolta: »Facies hippocratica…«</p>
<p>– Mit csinál mindig? – kérdezte egy kereskedelmi levelező
csöndes részvétével.</p>
<p>– Egész nap Ohnet-regényeket olvasok – felelt Margit. – Olyan
szépek!… S én úgy tudok sírni ezeken a szegény, büszke
grófkisasszonyokon!</p>
<p>– Azért jöttem, hogy kivigyem a Bois-ba – szólt Gaszton hirtelen
elhatározással. – Betakargatom egy nagy bundába, úgy, hogy nem
fázhatik meg, odakünn kedélyesen megvacsorálunk… <span class=
"pagenum"><a name="Page_230" id="Page_230">-230-</a></span></p>
<p>– Istenem, milyen pompás volna! De visszajövet nem tudnék
feljönni a lépcsőn. Hagyjuk el, kedves barátom, ne is beszéljünk
erről. Nagyon rossz a gyomrom, nagyon rossz. De talán Aix majd
helyreállít megint. Mondjon inkább valami ujságot. Mit tud
Armandról?</p>
<p>– Ott voltam az esküvőn. Nagy közönség, püspöknagybácsi, ott
volt Saint-Gaudens is. A menyasszony ruhája igazán remekmű…</p>
<p>S leírta ezt a remekművet kellő részletességgel. Aztán így
végezte:</p>
<p>– De, tudja-e, hogy majdnem elmaradt az esküvő? A hozományban –
ki hitte volna? – szép számmal szerepeltek török papirok is, s az
após ezeket névértékben akarta átadni. A vén Duval nem engedett, az
após megkötötte magát, szóval az öregek marakodtak. Armand
káromkodott, s a menyasszony könnye úgy húllott, mint az őszi
permeteg. Végre is, megriadva a botránytól, hatvanöt százalékban
kiegyeztek.</p>
<p>– Szegény Armand!</p>
<p>– Beletörődött a dologba. Azt mondja, örül, hogy végre maga is
tarthat versenyistállót. De előre megmondom, Margit, ne rakjon a
lovaira, mert gyalázatos gebék. Inkább kérjen tőle tip-eket.</p>
<p>– Azt hiszi, hogy meg fog látogatni?</p>
<p>– Hogyne! Fogadni mernék, hogy mihelyt megjön a nászútjáról, az
első dolga lesz magát felkeresni.</p>
<p>– Szép volna, ha megtenné, és én meg is érdemelném tőle…
Kitalálhatná, hogy végre is nagyon csinosan viseltem magam.</p>
<p>– Ó, már tud mindent! Duval kisasszony házassága után a vén
ember elbeszélte neki az egész históriát. S ekkor Armand rájött,
milyen ostobaság lett volna, ha az első ötleténél marad. Képzelje
csak, bele akart <span class="pagenum"><a name="Page_231" id=
"Page_231">-231-</a></span> kötni Varville-ba. Párbajra, meg nem
tudom mire gondolt, de aztán letett róla. Most már egészen
higgadtan gondolkozik a dologról. Átlátta, hogy emigy okosabb.</p>
<p>– Bizonyára. De amúgy – mennyivel szebb lett volna! Istenem, be
boldog is voltam Ville d’Avray-ban!… Kérem, nyissa ki az ablakot,
olyan nehezen lélekzem!…</p>
<p>Kinyitotta az ablakokat, megigazította a párnát a beteg feje
alatt, s belenézett a kályhába, hogy jól ég-e a tűz? Margit egy
pohár vizet kért. Hozott neki s megkérdezte, nem vesz-e be az
orvosságból?</p>
<p>Mialatt szótlanul sertepertélt körülötte, Margit mosolygott.</p>
<p>– Különös! – szólt aztán. – Mikor még egészséges voltam, sokszor
álmodtam ugyanazt a dolgot. Azt, hogy haldoklom, hogy nem tudom
fölemelni a fejem, s hogy folyton egy fekete-ruhás alak jár-kel
körülöttem, a kinek nem látom az arczát. Ilyenkor rendesen
felriadtam, s kábultságomban, ijedtségemben azt kérdezgettem
magamtól: »Vajjon ki lehet ez a fekete-ruhás alak? Vajjon <i>ki
lesz</i> ez a fekete-ruhás alak«? Sohase képzeltem volna, hogy ön
lesz az…</p>
<p>S elkomorodott. Gaszton megállt, s csodálkozva nézett rá.</p>
<p>– Milyen furcsa is ez az összevisszaság, a mit életnek neveznek
– folytatta Margit. – Odaadjuk a szivünket egynek, kettőnek,
akármennyinek, vagy gyötrődünk egyért, átengedjük a lelkünket majd
ennek a vágynak, majd amannak, szenvedünk és mulatunk, a hogy jön,
s ezenközben észre se veszünk valakit, a kinek a véletlen azt a
szerepet szánta, hogy mellettünk legyen a legnevezetesebbik órában…
Mert most már tudom, hogy meghalok.</p>
<p>– Ne beszéljen ilyen csacsiságokat! – szólt Gaszton. – Hová
lenne a maga babonája, ha én most szürke ruhában volnék?
<span class="pagenum"><a name="Page_232" id=
"Page_232">-232-</a></span></p>
<p>Kötelességtudóan nevetett, s nagy fesztelenséget tettetve,
folytatta útját, hogy megigazítsa az egyik lámpát a tükrös
asztalon.</p>
<p>Ez a szinészkedés hatását tévesztette. Margit mintha csak nem is
hallotta volna Gasztont.</p>
<p>– Hogyis gondoltam volna éppen önre?! – folytatta. – Mikor
mindig úgy láttam magam előtt, a mint jókedvüen tenorizálta:</p>
<div class="poem">
<div class="stanza"><span class="i0">On dit ce qu’on
veut<br /></span> <span class="i0">On fait ce qu’on
peut…<br /></span></div>
</div>
<p>De igaza van, ne beszéljünk erről. Beszéljünk víg dolgokról.
Tudja mit? Zongorázza el nekem ezt a bolondságot:</p>
<div class="poem">
<div class="stanza"><span class="i0">Dieu fit l’amour et le vin
bons,<br /></span> <span class="i2">Car il aimait la
terre.<br /></span> <span class="i0">On dit parfois que nous
vivons<br /></span> <span class="i2">D’une façon
légère.<br /></span> <span class="i2">On dit ce qu’on
veut,<br /></span> <span class="i2">On fait ce qu’on
peut…<br /></span></div>
</div>
<p>A szép napokat és Armand-t juttatja eszembe.</p>
<p>Gaszton vonakodott. Az az érzés fogta el, melynek hatása alatt a
halottak közelében halkan beszél az egész környezet. De csak
hitvány ürügyeket talált, s végre is engedelmeskednie kellett. A
bolondság úgy hangzott, mint az a bizonyos dermesztő bordal
<i>Borgia Lukrécziá</i>ban.</p>
<p>Margitnak két könnycsepp folyt végig az arczán.</p>
<p>– Eh, minden mindegy.</p>
<p>És kinyujtotta vézna karját a zsebkendőért. Gaszton
hozzásietett, s közelebb akarta tolni az asztalkáját.</p>
<p>Margit intett, hogy nem kell.</p>
<p>– Nem. Nem akarom magamat látni – szólt a kézitükörre mutatva. –
Csak a zsebkendőt kérem.</p>
<p>– Szépen vagyunk – pörölt vele Gaszton. – Lássa, kár volt
kikosaraznia; a Bois-ban sokkal vígabban lettünk volna.
<span class="pagenum"><a name="Page_233" id=
"Page_233">-233-</a></span></p>
<p>S – nem éppen szerencsés fordulattal – hozzáfogott, hogy
elbeszélje neki a Bois-ban legutóbb lezajlott apró eseményeket. Egy
kicsit elrágalmazott mindenkit; tudvalevőleg ez a legmulatságosabb
dolog a világon. Margit hátra dőlt a párnáira, s egyre ritkábban
szólt közbe.</p>
<p>– Igaz, a szegény Nichetteről még nem is beszéltem magának.
Tudja-e, mi történt a szegény Nichette-tel? Bizony már vége a
féléves boldogságnak. A rokonszenves Gusztáv… kitalálja-e, mit
csinált a rokonszenves Gusztáv? A rokonszenves Gusztáv
elsikkasztotta a kliensei pénzét, megugrott Amerikába, s itt hagyta
a várandós feleségét, egy jól fölszerelt ügyvédi irodával, meg egy
sereg kifizetetlen számlával. Ezt nevezik szerelmi
boldogságnak.</p>
<p>Margit mintha aludt volna. Gaszton tovább pletykázott. Egész
regényeket beszélt el a Saint-Gaudens parókájáról, meg a többi
Saint-Gaudens-okról, mert ujabb időben más Saint-Gaudens-okkal is
megismerkedett.</p>
<p>– A Saint-Gaudens-család sokkal számosabb tagból áll, mint
képzelné. Mondhatnám, mindnyájan Saint-Gaudens-okká válunk, hacsak
előbb nem halunk meg. Istenem, olyan keserves is azt elhinni, hogy
nem vagyunk többé fiatalok… Margit, rosszul van? Margit!… Hé,
Nanine!… Nanine! Orvosért, gyorsan!…</p>
<p class="center">* * *</p>
<p>Egy félóra multán, a mint Nanine az előszobában a felöltőjét
segítette rá, Gaszton így szólt:</p>
<p>– Olympe-et mindjárt értesítem, s rögtön küldöm a cselédeimet
is, hogy szolgálatodra legyenek. Nesze a kisebb költségekre. A
temetkezési vállalatnál második osztályu temetést kell rendelni. Ha
Giray gróf nem intézkednék, a számlát küldjék hozzám. A lakásom
czime itt van, ezen a névjegyen.</p>
<hr class="chap" />
<div class="chapter"></div>
<p><span class="pagenum"><a name="Page_234" id=
"Page_234">-234-</a></span></p>
<h2>BÚCSÚ.</h2>
<p class="i2">Édes szerelmem!</p>
<p>El kell szánnom magamat rá, hogy, először életemben, igaz és
őszinte legyek hozzád. Ez őrültség; hisz a tulajdon kezemmel fojtom
meg a szerelmünket, azt, a mi előttem a legkedvesebb és a
legdrágább a világon. Édes kedvesem! Sohase keresd a tökéletes
igazságot és a meztelen őszinteséget! A leplezetlen igazság a
szerelem halála, és halála mindannak, a miért élni érdemes.</p>
<p>Brabanti Elzának és a Kékszakállu herczeg naiv feleségének nem
volt igaza. Az elzárt kamarák maradjanak zárva örökkön!… De mit
beszélek neked össze-vissza?!… Te jó vagy, olyan jó, hogy sohase
gondoltál semmiféle titokra. Mindezt rémülettel, sóbálványnyá
meredve olvasod.</p>
<p>És mégis, szét kell tépnem minden illuziódat.</p>
<p>Látod, ilyen nyomorúság az élet!… Az, a kit előtted Pálnak
neveztem, elvisz magával messzire, egy más világrészbe. S én
önként, szabad akaratból követem őt. Miért? Mert nincsen más
választásom. Hazudtam neked; nem gyűlölöm, nem utálom őt. Ő az én
egyetlen barátom. Mert Te, Te az üdvösségem voltál! Ha azt
<span class="pagenum"><a name="Page_235" id=
"Page_235">-235-</a></span> mondom, hogy ő az egyetlen barátom:
értsd úgy, hogy ő az én exisztencziám. Mert nélküle az utcza
szemetje vagyok, a kit Te – életem!… boldogságom!… – undorral
taszítasz el magadtól!</p>
<p>Az, a kit előtted Pálnak neveztem, nagyon jó hozzám. Egy kicsit
szeret is: önzésből, megszokásból és kényelem-szeretetből. Kellek
neki úgy, a hogy vagyok… Ugy-e, nem hinnéd? Tudott rólad, s mégse
hagyott el emiatt! Őt nem csaltam meg, mert csak Téged
szeretlek!…</p>
<p>Szóval: neki mennie kell s én követem őt. Mit tehetnék egyebet?
Ahhoz, hogy megöljem magamat, gyáva vagyok. S az, a mit most
teszek, nem sokkal kevesebb az öngyilkosságnál.</p>
<p>El kell válnunk, drágám, örökre!</p>
<p>Egy pillanatig kisértésben voltam, hogy: el foglak hagyni
búcsúszavak és e nélkül a rémítő vallomás nélkül. S ha így
cselekedném: nem vesztenék el mindent. Megőriznéd emlékemet, s
nekem, az utolsó órámig, megmaradna egy boldogító érzésem: az, hogy
van valaki a világon, a ki úgy gondol rám, mint a hogy az első
ember gondolt az elvesztett paradicsomra.</p>
<p>De nem hallgatok a kisértésre. Ha kedvesed eltünnék, egy szó, e
nélkül a borzasztó levél nélkül, azt hinnéd, hogy meghaltam. Nem
én, a kit nem ismersz, hanem az, a kit szerettél!… Megsiratnál,
meggyászolnál… s hidd el, hogy az én nyomorult hiúságomnak semmi se
hizeleghetne jobban, mint hogy ha valaki megsiratna, mint ha Te
siratnál meg, a ki kedvesebb vagy nekem mindennél a világon!</p>
<p>De akkor sokat, nagyon sokat szenvednél miattam, édes szerelmem!
Boldogtalanná tennélek egész életedre. Szerelmünk örök életüvé
válnék – mert kit szeretnek jobban, mint a halott szeretőt? – nem
felejtenél el <span class="pagenum"><a name="Page_236" id=
"Page_236">-236-</a></span> soha, az enyim maradnál örökkön, de
nagyon szenvednél! S én nem akarom, hogy szenvedj; sokkal jobban
szeretlek.</p>
<p>Így: megutálsz és elfelejtesz. Egy kicsit így is szenvedni
fogsz: megátkozod az emlékemet, és egy egész életen át szégyennel,
és gyűlölettel fogsz gondolni azokra az órákra, a melyek nekem a
boldogságot jelentették. De lassankint elfelejtesz; nem teszlek
örökre boldogtalanná…</p>
<p>Halld tehát.</p>
<p>Őt nem hívják Pálnak, s az én nevem nem Sarolta. Nem a férjem;
nem voltam asszony soha. Nem vagyok az, a kinek ismersz; meg se
ismernél, mikor aranysárgára festem a hajam.</p>
<p>Hogy miért csaltalak meg, a mikor először láttuk egymást, magam
se tudom tisztán. Emlékszel első találkozásunkra? Egy vasúti
kocsiban ültünk, s nagyon sok virág volt az ölemben.
Összetévesztettél a virágaimmal, s azzal a tisztelettel néztél rám,
a mely sohase egy női lénynek, mindig az egész női nemnek szól. Ez
a babona, úgy látszik, a szent életü anyák öröksége. Csak a
legkülönb férfiak tudnak így nézni; azok is csak a te korodban.</p>
<p>Valami láz fogott el akkor; éreztem, láttam előre az egész
jövőt. Lehetett-e erőm, hogy előre szétromboljam életem első és
utolsó regényét? Lehetett-e erőm, hogy kiábrándítsalak? Szerettelek
az első percztől fogva.</p>
<p>Nem is sejtetted, milyen boldogan adtam volna oda magamat már
akkor este, mikor először sétáltunk végig az elhagyott fürdőhely
hársfái között!… De nem akartam megfosztani magamat a tökéletes
boldogságtól, és téged még kevésbbé. Azért kérettem magam olyan
sokáig. Egyszer azt mondtad, hogy az ajkaim <span class=
"pagenum"><a name="Page_237" id="Page_237">-237-</a></span>
formájában van valami, a minek még nem láttad a mását; hangtalanul
is csókról beszélnek. S én sokáig nem beszéltem, csak
szerettelek.</p>
<p>Aztán hazudtam. Azt mondtam, hogy férjem van, a ki elhanyagol, s
a kit gyűlölök. De tehettem-e mást? Úgy tetszett, mindaz, a mi
velem történik: álom. Nem akartam felébredni, nem akartalak
felébreszteni.</p>
<p>Megcsaltalak, de mennyi boldogságot köszönök ennek a csalásnak!
Azt a három hónapot, a melyet Róbert – Róbertnek hívják – évenkint
a külföldön szokott tölteni, kiszakítottam nyomorult életemből, s
átváltoztam olyanná, a minőnek nem születtem. Hűségessé, odaadóvá,
jóvá, nem igaz? A hogy elutazott, lemostam magamról a festéket, s
hozzád siettem. Szeretődnek, mert úgy akartad. De szolgálód lettem
volna, ha parancsolod…</p>
<p>S úgy rettegtem, hogy elveszítelek!… Az az ember, a ki, már a
maga módja szerint, de mégis csak szeret, s a kinek sok
gyöngédségéért sok hálával tartozom, egyszer rájött titkunkra.
Annyira oda voltam a kétségbeeséstől, hogy megszánt, s nem lökött
el magától. Te is szánsz egy kicsit, ugy-e? Egy kicsit?</p>
<p>Ha látnál, a mikor ezeket a sorokat írom! Megvallani neked, hogy
minden, minden hazugság volt! És mégis meg kell lennie.</p>
<p>Emlékszel, milyen rosszul lettem akkor este, mikor egy ujságból
megtudtad, hogy a szegény Viktor meghalt? Egy nyomorult asszonyi
teremtésről kezdtél beszélni, a kiről sokat hallottál, a Viktor
nevével kapcsolatban. S valami vad harag szólt a szavaidból; sohase
láttalak olyannak. Majdnem összeestem a halálos rémülettől; azt
hittem, vadul kalapáló szivem kikiabálja szörnyű titkomat.</p>
<p>Most már tudsz mindent. Minden hazugság volt, borzasztó
hazugság. <span class="pagenum"><a name="Page_238" id=
"Page_238">-238-</a></span></p>
<p>Csak az nem volt hazugság, hogy szerettelek, s hogy szeretni
foglak örökkön.</p>
<p>És néha azt képzelem, hogy nem is csaltalak meg nagyon!… Barna
hajamat csak Te láttad olyannak, a milyen; s csak Te láttál annak,
a mivé lehettem volna, ha az emberek mind olyan jók, a minő Te
vagy!</p>
<p>Ne átkozzál nagyon; inkább szánj egy kicsit!</p>
<p>Néha elfog a kétség: elküldjem-e ezt a borzasztó levelet? Oly
édes volna tudnom, hogy sajnálsz, hogy halottnak vélsz, hogy
szeretettel, s a régi melegséggel gondolsz rám! De legyőzöm az
önzésemet, mert tudom, hogy ez a gondolat fájdalmasabb volna rád
nézve, mint: leszámolni a kínos igazsággal. Nagyon szeretlek.</p>
<p>Emlékszel-e, mit mondtál, mikor a szegény kis bárónőt
exhumálták, s megláttad a halott fülében gyémánt fülbevalóit? Azt
mondtad: »Mily irónia!« Légy hozzám kegyesebb. S ha forró búcsúcsók
helyett azzal válok el tőled örökre, hogy: szerelmünk emlékét
elviszem magammal, ne ismételd ezeket a rideg szavakat.</p>
<p>Isten veled örökre! Te édes! Te drága!</p>
<p class="right"><i>Sarolta</i>.</p>
<hr class="chap" />
<div class="chapter"></div>
<p><span class="pagenum"><a name="Page_239" id=
"Page_239">-239-</a></span></p>
<h2>ZELMA.</h2>
<p>– Ha amerikai párbajról van szó – szólt a doktor – akkor én
elhiszek minden butaságot. A fejemen történt.</p>
<p>Tizenhét éves koromban Gyalay Feri volt a legkedvesebb
barátom.</p>
<p>Egy házban laktunk, mind a ketten a szüleinknél. Egész nap
együtt voltunk; együtt kerültük az egyetemet, együtt jártunk a
vívó-iskolába, együtt faltuk a regényeket, s együtt álmodoztunk a
jövőről.</p>
<p>Hanem egy nap nagyon meggyűlöltük egymást.</p>
<p>Egy különös, fehér alak állott közénk és elidegenített bennünket
egymástól, örökre.</p>
<p>A házban, a hol laktunk, nagyon kedélyes élet folyt. A lakók,
majdnem mindannyian azonegy vállalat tisztviselői, sűrűn
érintkeztek egymással; s az igazgatóság nagy tanács-terme gyakran
volt szinhelye mindenféle batyu-báloknak, születés- és névnapi
estéknek, meg, a jó ég tudja, még mi czímű, vidám
összejöveteleknek.</p>
<p>Természetesen az ilyen mulatságokra minket is berendeltek,
tánczolni. Ha kötéllel nem fogtak volna, bizony nem is igen mentünk
volna el; mert nem nagy örömünk telt ebben a mulatságban. A
tánczosnőket, <span class="pagenum"><a name="Page_240" id=
"Page_240">-240-</a></span> a kikkel együtt nőttünk fel, úgy
ismertük, mint a zsebünket; nem érdekeltek bennünket se ők, se a
papáik, mamáik.</p>
<p>De nem lehetett elmaradnunk. Minden ellentállásunk csak arra az
egy furfangos igyekezetre szorítkozhatott, hogy minél korábban, s
minél kevésbbé feltünően szökhettünk haza. Az éjféli vacsora után
rendesen elpárologtunk.</p>
<p>Hanem egy Szilveszter-este nem jutott eszünkbe, hogy szokott
csinyünket ujra elkövessük. Valami váratlan, eddig ismeretlen,
megzavaró tünemény oda bűvölt, oda lánczolt mind a kettőnket az
alaposan megúnt, gyűlölt nagy terembe.</p>
<p>A tánczosnők közt volt egy idegen alak, a kit még nem láttunk
soha. Megtudtuk róla, hogy a vidékről jött. A testvére meg a sógora
ott laktak a házban; azoknál volt látogatóban.</p>
<p>Tizenöt-tizenhat éves lehetett, mint a mi leányaink. De ez nem
olyan leány volt, mint a többiek.</p>
<p>Mandula-vágásu szeme volt, mint a japáni nőknek; az arcza is
olyan tejfehér, szinte élettelen. De nekünk nem ez tünt fel rajta,
hanem valami más, még különösebb, a mi akkor kimondhatatlan,
hallatlan ujságnak tetszett előttünk.</p>
<p>Az egész lényében volt valami lagymatagság, valami elolvadtság,
a mi nyugtalanított bennünket, mint a távoli, sejtelmes, ismeretlen
tengerek; s a járásában volt valami tulvilágiasság, valami
csodálatos nesztelenség, a mi megdobogtatta mind a kettőnk
szivét.</p>
<p>Zelmának hívták.</p>
<p>A mi leányainknak ilyen nevük volt: Gizike, Mariska, Ilonka, a
legjobb esetben: Matild. A mi leányaink pirosak voltak; némelyiknek
tánczközben majd kicsattant az arcza. S aztán, a mi leányainkban
nem volt meg az a »nem tudom mi«, a mi annyira hatott ránk,
<span class="pagenum"><a name="Page_241" id=
"Page_241">-241-</a></span> s a minek akkor nem tudtuk a nevét. Ma
már tudom, minek hívják azt a »nem tudom mi«-t: morbidezzának
hívják.</p>
<p>Zelma nem tánczolt. Mig a nénjét ugyancsak tánczoltatták, a
fehér arczu leány a gardedámok között ült és az öreg urakkal
beszélgetett.</p>
<p>Én ott álltam, vele szemben, a tánczterem falánál. Vagy tiz
perczig egyebet se tettem, csak őt néztem, a bámulattól kissé
elborult szemmel. Meglehetősen bamba arczot vághattam, de nem igen
ügyeltek rám.</p>
<p>A tizenegyedik perczben tisztában voltam vele, hogy őrülten
szerelmes vagyok Zelmába, a fehér arczu leányba.</p>
<p>A következő pillanatban egy vakmerő lépésre szántam el magam.
Odamentem hozzá és tánczra kértem.</p>
<p>Zelma rám emelte mandula-vágásu szemét és hidegen, mint az
orákulum, csak annyit válaszolt:</p>
<p>– Köszönöm. Nem tánczolok.</p>
<p>Nagyon szép, zengő hangja volt. A szivem vérzett. De nem árultam
el, hogy halálosan vagyok találva; ott maradtam mellette, s
igyekeztem vele beszédet kezdeni. Nehéz kisérlet volt; minden
kedveskedésemre olyan fagyosan válaszolt, mintha csak a
kötelességét akarná teljesíteni.</p>
<p>A hogy elkeseredésemben kissé félre fordultam, tekintetem a
Feriével találkozott.</p>
<p>Ő is oda jött, s ügyet se vetve rám, Zelmához fordult. Tánczra
kérte.</p>
<p>Bosszantott ez a szemtelenség. Látta jól, hogy én kosarat
kaptam, s mégis azt hiszi, hogy ő szerencsésebb lesz?! Mi jogon?
Különb ő nálam? Úgy együtt tartottunk mindig, mint az élő és az
árnyéka; csakhogy én abban a véleményben voltam, hogy én vagyok az
élő, s ő az árnyék.</p>
<p>Kikosarazták. Zelma neki is ugyanazon a hideg hangon felelt,
mint nekem: <span class="pagenum"><a name="Page_242" id=
"Page_242">-242-</a></span></p>
<p>– Köszönöm. Nem tánczolok.</p>
<p>Feri követte a példámat. Megpróbálta a társalgást, de hiába.
Zelmának csak egyszótagu válaszai voltak. Némi elégtétellel
állottam odább.</p>
<p>Hanem azért nem vettem le róla a szemem. Láttam, hogy az idősebb
gavallérokkal, például a rendezőkkel, sokkal nyájasabb, mint
velünk. Az öreg urakkal meg éppen szivesen beszélgetett. Némelyik
koronkint egy-egy mosolyt is csalt az ajakára, s ilyenkor légies
arczát könnyű pirosság sugározta be. De ez csak egy pillanatig
tartott.</p>
<p>A vacsorázás órájában hallottam, hogy Zelma egy gazdag
bútorgyáros menyasszonya. Ez a hír egészen hidegen hagyott.</p>
<p>Nem voltam féltékeny se a rendezőkre, se az öreg urakra, még a
bútorgyárosra sem. De pokoli féltés tombolt bennem, a hányszor csak
Ferire gondoltam. Mert tudtam, hogy benne ugyanaz a szenvedély ég,
a mi énbennem.</p>
<p>Mikor észrevettem, hogy a csárdás alatt is folyvást a lány körül
forgolódik, aztán pedig meghúzódik egy sarokban, s még onnan is égő
tekinteteket vet Zelmára, odamentem hozzá, s így támadtam rá:</p>
<p>– Ne ténferegj mindig Zelma körül. Terhemre vagy.</p>
<p>Feri olyan jó fiú volt, hogy akár kenyérre lehetett volna kenni,
mint a vajat. Hanem ebben a pillanatban ugyancsak gyilkos
tekintetet vetett rám.</p>
<p>– Hagyj nekem békét, és eredj a dolgodra.</p>
<p>A fogai közül beszélt, mint a régi módi cselszövők.</p>
<p>– Nem megyek – szóltam – a mig szavadat nem adod, hogy nem fogsz
mindig itt lábatlankodni Zelma körül.</p>
<p>Úgy válaszolt, mint Sir Douglas, Sir Archibaldnak, abban az
angol regényben, a melyet utóljára olvastunk: <span class=
"pagenum"><a name="Page_243" id="Page_243">-243-</a></span></p>
<p>– Soha!</p>
<p>Aztán végig mért tetőtől talpig, s ott hagyott.</p>
<p>Akkor este nem is szóltunk többet egymáshoz.</p>
<p>Pedig mindig egy nap körül bolyongtunk. A mikor csak tehettük,
oda furakodtunk Zelmához, hol az egyikünk, hol a másikunk. Ez a
temérdek szeretetreméltóság és figyelem mind kárba veszett.
Zelmának a modora egy cseppet se változott meg velünk szemben.
Egyszerüen nem vett észre bennünket.</p>
<p>Mi ránk nézve pedig kivüle senki se létezett. Ha az öregebb
gavallérok kiütöttek bennünket a nyeregből, oda álltunk posztra a
legelső ajtóhoz, s türelmesen szórtuk Zelmára a szerelemmel teli,
tüzes és gyöngéd pillantásokat. A világért se tánczoltunk volna az
ismerős lányokkal, s viseletünk a szülői körökben kínos feltünést
keltett.</p>
<p>Zelma nemsokára haza ment. Én is megugrottam, s tiz percz multán
már az ágyamban feküdtem. De reggelig nem tudtam elaludni.</p>
<p>Három év! Még csak három évi türelem! Akkorra tudós, sőt talán
akadémikus leszek, a kinek nem sok fáradságába kerül egy
bútorgyárossal megküzdeni. A többi már gyerekség. Ferit majd csak
lerázom a nyakamról…</p>
<p>Másnap tiz órakor már talpon voltam. Úgy számítottam, hogy
Zelmát meglesem a kapuban, aztán, ha lehetséges, a kiséretébe
szegődöm, ha pedig nem lehet, legalább távolról követem, s
gyönyörködöm légies alakjában, a messzeségből.</p>
<p>Hanem, mire leértem, Ferit már ott találtam a kapunk előtt. Az
orra vörös volt, s úgy emelgette hol az egyik lábát, hol a másikat,
mint egy félig megfagyott madár. Könnyen kitalálhattam, hogy neki
ugyanaz a gondolata volt, a mi nekem. <span class=
"pagenum"><a name="Page_244" id="Page_244">-244-</a></span></p>
<p>Az indulat erőt vett rajtam. Elálltam az útját, s így rohantam
meg:</p>
<p>– Megtiltom neked, hogy örökösen az utamba állj! Mit akarsz
azzal a leánynyal?</p>
<p>– Mi közöd hozzá? – felelt Feri. – Nem vagy Zelmának se gyámja,
se férje.</p>
<p>– Kettőnk közül az egyik teljesen felesleges Zelma körül –
pattogtam én. – Ha udvarolni akarsz neki, legyen bátorságod meg is
verekedni érte.</p>
<p>– Szivesen – szólt Feri. – Csakhogy te jobban vívsz, mint én. Ha
karddal mennénk egymásnak, nagyon is egyenlőtlenek volnának a
chance-aink. Így könnyű vitézkedni. Hanem, ha olyan mélyen szereted
Zelmát, mint én, akkor egyikünk csakugyan fölösleges a világon.
Ebben az esetben – mondom, ha nem szájhős vagy, hanem szerelmes –
fogadd el az én ajánlatomat. Határozzon köztünk amerikai
párbaj.</p>
<p>– Jó.</p>
<p>Egy kissé meghökkentem, de nem lehetett megretirálnom.</p>
<p>Fölmentünk a Feri lakására. Ferinek voltak szines golyói.
Nemrégen még játszottunk velök.</p>
<p>Kiválasztott közülök egy vöröset és egy fehéret. A két golyót
aztán betette a kalapjába.</p>
<p>– A ki a vöröset húzza, az mához egy esztendőre főbe lövi
magát.</p>
<p>Én ismételtem a mondást, jeléül, hogy megértettem. Aztán
megpecsételtük a fogadást a becsületszavunkkal is.</p>
<p>Feri megrázta a két golyót a feje felett, aztán hátra dugta a
kalapját a lapoczkája alá. Én szemben állottam vele.</p>
<p>– Nyúlj a kalapba – szólt – s válassz magadnak a golyók
közül.</p>
<p>Engedelmeskedtem, s a szemébe nézve, a háta mögé <span class=
"pagenum"><a name="Page_245" id="Page_245">-245-</a></span>
nyúltam, a kalapba. Ő is hátra nyúlt, s mikor már mind a ketten a
kezünkben tartottuk a golyónkat, megkérdezte:</p>
<p>– Azt akarod, a melyik a kezedben van?</p>
<p>– Ezt akarom, a melyik a kezemben van.</p>
<p>– Jó.</p>
<p>Visszahúztuk a kezünket. A vöröset Feri húzta.</p>
<p>Egy kő esett le a szivemről. Nem kivántam a Feri halálát, de
jobb szerettem így.</p>
<p>Vígan lépegettem le a lépcsőn, Feri odafenn maradt. Egy félórai
várakozás után csakugyan megpillantottam Zelmát, a mint egy nagy
társasággal kijött a kapun. Vagy két óráig bandukoltam utánuk,
tisztes távolságban.</p>
<p>A szerencsések nyugalmával, föltettem magamban, hogy Ferinek
visszaadom a szavát, a mint ez jóravaló emberek között nem is lehet
máskép. Még csak az kellene, hogy kárt tegyen magában! De előbb
hadd vezekeljen egy kicsit, minek állt az utamba.</p>
<p>Zelma három vagy négy nap mulva elutazott. Attól fogva nem is
hallottunk róla többet.</p>
<p>A gondolat, hogy Zelma már nincsen velem egy fedél alatt, hogy
talán sokáig nem is láthatom meg fehér, vértelen arczát, bizonyára
fájt, rosszul esett. De a képe nem hagyott el, se a reménység, hogy
egyszer még az enyémnek mondhatom. Mandula-vágásu szemét mindig
magam előtt láttam, akár ébren voltam, akár álmodtam. És regényes
neve, mint korona lebegett nagyravágyásom álomképei felett.</p>
<p>Nem tagadhatom el, némi elégtétellel gondoltam rá, hogy ha Feri
is így van Zelmával, az ő gyönyörüsége legalább meg van rontva. S
ez a gondolat folyvást késleltetett, hogy oda menjek hozzá, s
visszaadjam a szavát.</p>
<p>Hetek multak el, de én még mindig nem adtam életjelt. És itt
szégyenszemre meg kell vallanom a <span class="pagenum"><a name=
"Page_246" id="Page_246">-246-</a></span> leggaládabb gondolatot,
mely valaha kisértetbe hozott. Ne itéljenek el érte; jobb vagyok,
mint a milyennek látszom.</p>
<p>Tehát megfordult a fejemben az a hitvány gondolat is, hogy
egyáltalában nem adok életjelt. Nem mintha halálát kivántam volna
Ferinek; ez eszem ágában se volt. De az a kétség ingerelt, hogy:
hátha Ferinek lesz esze, s e nélkül is életben marad?! Hátha elég
gyáva arra, hogy megszeg e a becsületszavát, s tovább fog majd élni
az én feloldó szavam nélkül is?! Milyen diadal volna ez!</p>
<p>Nos, beláttam, hogy ha ez a história meg is bélyegezné Ferit,
nekem se válnék dicsőségemre, de semmiképpen sem.</p>
<p>Aztán meg Feri aggasztott is egy kissé. Nem járt sehová, nagyon
mogorva lett, egész nap csak a könyvei között ült. Biz ez könnyen
agyonpuffanthatja magát.</p>
<p>Szóval, vagy hat hét multán megembereltem magamat, elmentem
hozzá, kezet nyujtottam neki, s így szóltam:</p>
<p>– Felejtsük el ezt az egész ostobaságot!</p>
<p>Feri a nyakamba borult, s megvallotta, hogy ez a néhány hét
nagyon megöregítette. Félt a haláltól, de elszánta rá magát, ha már
meg kell lennie. A tépelődés és a rémület Zelmát egészen kiverte a
fejéből. Csak úgy gondolt rá, mint egy rossz álomra…</p>
<p>Hanem azért a régi barátságunk sohase állott helyre; szép lassan
elszakadtunk egymástól.</p>
<p>Én még aztán is sokat gondoltam Zelmára. Később kevesebbet,
végre egészen elfelejtettem. Mire letettem a doktorátust, már csak
homályosan emlékeztem rá, hogy volt egyszer egy fehér arczu leány,
a kit Zelmának hívtak.</p>
<p class="center">* * *</p>
<p>A multkor Melanienál töltöttem a Szilveszter-estét, s mint
ilyenkor már illik, kissé elméláztam. Elfogott <span class=
"pagenum"><a name="Page_247" id="Page_247">-247-</a></span> a
puncsok órájának könnyű, kellemetes melankoliája; s a sötét
szobában, melyet a japáni lámpás csak alig-alig világított meg,
elhalványodott, régi, kedves képzetek rajzottak körül.</p>
<p>És a mint Melanie nesztelen árnyék-mozdulataival fel s alá járt
előttem a puha szőnyegen, egyszerre egy sokszor érzett, de soha meg
nem magyarázott hasonlatosság szállt fel emlékeimnek a legmélyéről,
és suttogta el titkát megvénült, feledékeny énemnek.</p>
<p>– Milyen különös! – szóltam. – Mennyire hasonlít maga
Zelmához!</p>
<p>– Micsoda Zelmához?</p>
<p>– Molnár Zelmához.</p>
<p>Melanie, a teás-kannával a kezében, megállt a szoba közepén és
visszafordult:</p>
<p>– Hogyan? Maga ismerte Molnár Zelmát?</p>
<p>– Nagyon. Párbajom is volt érte. Bár nem éppen veszedelmes
párbaj.</p>
<p>– Lehetetlen.</p>
<p>De aztán keresgélt az emlékeiben és hozzá tette:</p>
<p>– Mégis… csakugyan… De hát hol ismerkedett meg vele? Hisz sohase
járt a mi vidékünkön?!…</p>
<p>– Hol? Itt Pesten. Éppen egy Szilvester-estén.</p>
<p>– És igaza van! Igen, igen! Egyszer csakugyan járt Pesten. Mikor
a kelengyéjét vásárolta be.</p>
<p>– Olyan jól ismerte, hogy ilyen apróságokat is tud róla?…</p>
<p>– Hogy ne! Ott laktak mellettünk a harmadik házban Persze, ma
már csak igen homályosan emlékszem rá. Egész kis lány voltam még, a
mikor meghalt.</p>
<p>– Olyan régen halt meg?</p>
<p>– Tizenöt vagy tizenhat éves lehetett… Várjon csak… Egy vagy két
héttel azután, hogy a kelengyéjét hazahozta Pestről, már ki volt
terítve.</p>
<hr class="chap" />
<div class="chapter"></div>
<p><span class="pagenum"><a name="Page_248" id=
"Page_248">-248-</a></span></p>
<h2>LEVELEK.</h2>
<p>Jóskának a multkor rossz napja volt.</p>
<p>Két órakor lejött a minisztériumból, megebédelt, s mert a
sétájának befellegzett, haza ment, hogy elolvassa Paul Bourget
<i>Cosmopolis</i>-ának első fejezetét. A harminczadik lapnál
becsapta a könyvet s elvégezte magában, hogy:</p>
<p>– Az öreg kezd már nagyon szamár lenni.</p>
<p>Fél ötkor felkerekedett s megindult Juliskához. Két héttel
ezelőtt azt mondta Juliskának:</p>
<p>– Holnap reconnaissance-vizitet csinálok magánál. Igen?</p>
<p>Azóta mindennap csinált Juliskánál egy reconnaissance-vizitet, s
még mindig adós volt neki egy reconnaissance-vizittel.</p>
<p>Juliska aranyos volt, mint egy középkori misekönyv Szent
Portiunculája, és ostoba, mint tízezer Krupp-ágyu. Jóska
összehasonlítgatásokat csinált önmaga, meg a mythológiai Herakles
között, és kezdte önmagát is butának találni.</p>
<p>Nyolczkor elpályázott, s minthogy a Gibichungok jelenete nem
nagyon csábította, arra határozta magát, hogy az operát ma este
elszivarozza. Végig ment az Andrássy-úton s a rondeaunál a nagy
Bendegúzzal találkozott. A nagy Bendegúz volt a fő-főczimborája.
<span class="pagenum"><a name="Page_249" id=
"Page_249">-249-</a></span></p>
<p>Jóska azt tartotta, hogy nincsenek barátok, csak domesztikált
ellenségek. Ezek közt a domesztikált ellenségek közt, úgy találta,
Bendegúz a legtűrhetőbb és legkiállhatatlanabb, a jó vagy rossz
órái szerint.</p>
<p>Bendegúznak a jelen alkalommal a lehető legrosszabb órája volt.
Megint író volt a feje tetejétől a lábujja hegyéig,
kérlelhetetlenül, gyalázatosan író, író az irgalmatlanságig s a
nevetségig. A kis Balambér legujabb színdarabját ette meg, s
kifogyhatatlan volt ebből a rossz drámából.</p>
<p>Jóska utált minden írót a világon Shaksperetől le a kis
Balambérig. Íróság és kopott, eleve rosszul szabott ruha,
Parnasszus és komikusan szögletes mozdulatok, Tempe völgye és
gyámoltalanság asszonyokkal szemben, patagoniai naivitás és gigási
szemtelenség, mely a maga kálvinista légátus dölyfében azt
arrogálja, hogy ő belát a csipketündérek veséibe: – mindez egyet
jelentett neki. Ha megbocsátott a nagy Bendegúznak, csak azért
történt, mert a nagy Bendegúz minden negyedévben szemlét tartott az
inggombjai felett, s a nagy Bendegúz ha eszébe jutott, tudta
utánozni a <i>Français</i> gavallérszinészét, a kis Le Bargyt.</p>
<p>De a nagy Bendegúz, ha megkapartad, s irodalomról beszéltél
vele, éppen olyan firkász volt, mint bármely firkász a világon.
Jóska kegyelemért könyörgött. Megpróbálta, hogy talán az égbolt
lilaszín tónusairól beszélgethet vele. De Bendegúz ma még nem tudta
megemészteni a kis Balambért.</p>
<p>Mit volt mit tennie?! Felhasználta az első ürügyet s megugrott
tőle. Felment a klubba; az volt a legközelebb.</p>
<p>A klubban nem volt senki; az egész kompánia a Bojti Vincze
bankettjén ült, a kit Jóska gyülölt. Azaz, hogy bárcsak ne lett
volna ott senki a szolgálattevő <span class="pagenum"><a name=
"Page_250" id="Page_250">-250-</a></span> árnyékokon kívül. De ott
volt az izlandi konzul, s az öreg Tóni, a ki lovagregéket mesélt a
whist-partnerjeitől megfosztott vén táblabírónak.</p>
<p>Tóni ez este szerelmi történetek dolgában felülmúlta
Seherezádét, az <i>Ezeregy éj</i> mesélő szultánáját. Úgy hazudott,
mint egy inas. Jóska elmélázott. De hát csakugyan olyan hitvány az
ember, hogy mikor nincsen többé semmije a világon, áltatni és
vigasztalni tudja magát nagy gonddal kieszelt víg históriákkal?</p>
<p>Egy félóra mulva nem tudta hallgatni. Még csak nevetni is
útálta. És elment haza.</p>
<p>A legénye nagy szemeket meresztett, mikor meglátta az urát,
először életében, este tíz órakor. Jóska meggyujtatta az összes
lámpáit, ünnepélyesen megfogadta magában, hogy erkölcsös életre
tér, s aztán elmerengett legujabb perzsa szőnyegének gyönyörű
világoskék tónusain.</p>
<p>Hanem mi az ördögöt csináljon háromig, a mikor majd el fog tudni
aludni?</p>
<p>Ó, volt egy dolga, melyet már vagy tíz esztendő óta halogatott.
Rendbe szedni az írásait, a levelezését. A leveleit, a melyeket
eltett, s csak úgy alkalom adtán dobált be az íróasztala alsó
fiókjába. Jóska pedáns volt, de koronkint hitelezett magának.</p>
<p>Bizonyára fázott egy kissé ettől a munkától. Kinyitni a hét
lakattal elzárt rejteket, a hol az eltemetett szerelmek parfumjei
ujra illatossá teszik a rég elhervadt rózsaszirmokat, s a hol egy
antik gyűrű kígyója sziszegve gúnyol néhány eltöredezett négylevelű
lóherét meg egy megalázott, szegény örökzöld ágat!… Végre is, Jóska
abban a korban volt, mikor már nem öröm: látni a Multat szép,
hosszú körmenetben. És e mögött a temérdek levél mögött megannyi
árnyékot látott, a melyek majdan várakozni fognak rá a Charon
csolnakán, <span class="pagenum"><a name="Page_251" id=
"Page_251">-251-</a></span> s mintha ezek az árnyékok azt suttogták
volna feléje hangtalan kísértet-szavukkal: »Hiába kapaszkodol a
Pillanatba, eljön a te órád is, s már rohan!…«</p>
<p>De hogyha őse, a nemes Don Juan Tenorió szemébe nézhetett a
kőszobor vendégnek, miért ne hallgathatná meg ő is ezeknek a
leveleknek diszkrét, alázatos panaszait?</p>
<p>Bele nézett a tükrébe, s onnan egy még nagyon is elfogadható
arcz mosolygott rá nyugodtan, biztatóan.</p>
<p>Igenis, rendbe fogja szedni a leveleit, és nem fél beléjök
tekinteni. Vajjon micsoda levél akad először a kezébe?</p>
<p>Benyúlt a levélhalmaz közepébe s először is egy kártyát
halászott ki onnan. A kártyán kevés volt az írás; elolvasta, a mint
következik:</p>
<div class="blockquot">
<p>»De hát igazán soha se fog velünk teázni? Az uram talán meg
fogja bocsátani, hogy elfelejtkezett a kis festőről, a kit önnek
ajánlott, én nem, hogy megfelejtkezett rólunk is. Azaz még volna
egy kis reménysége, föltéve, hogy a javulást nemcsak igéri. Nézzen
el hozzánk a héten, például szombaton. Nem lesz nagyon unalmas.
Csupa asszony, Bellac úr, semmi zongora, még Rubinstein se.
Várjuk.«</p>
</div>
<p>Lent egy ismerős név és ez az utóirat: »Szombaton mindig otthon
vagyok; a jó barátaimnak máskor is«.</p>
<p>– Ó, asszonyi álnokság! – mosolygott Jóska, míg a levelet
olvasta. Ez a levél csupa óvatos hazugság volt, kivéve ezt a szót,
hogy: »szombaton«. Jóska véletlenül emlékezett erre a
szombatra.</p>
<p>Akkoriban Váczon szoktak találkozni, a nagyobb biztosság
kedvéért. Jóska ilyenkor kiment a reggeli vonattal, a szép asszony
pedig félkettőkor indult el. A <i>Kék orrszarvu</i>nál már jól
ismerték őket, s Jóska hétről-hétre <span class="pagenum"><a name=
"Page_252" id="Page_252">-252-</a></span> nem győzött álmélkodni,
hogy ez a komoly, előkelő kis személy milyen kedves kölyök tud
lenni mélységes titokban. Azon a bizonyos szombaton azzal lepte
meg, hogy megjött már a tíz órai vonattal. »Öregem, ma együtt
ebédelünk!« És a szegény orrszarvu mama nem tudott hová lenni, hogy
nagyszerü lakomát csaphasson furcsa vendégeinek.</p>
<p>Emlékezetes nap volt, mert apró balesetek fűszerezték a tilosnak
már megszokott örömét.</p>
<p>Margit majdnem kicsattant a nagy jókedvtől, mint mindig, ha a
férjét Bécsben tudta. (Derék asszony volt, de valóságos
idioszinkraziával viseltetett a törvényes úr iránt, a ki pedig nem
érdemelt meg semmi különös érzelmet.) Ebben a sátorosünnepi
hangulatban az az ötlete támadt, hogy menjenek ki a Dunához. A viz
szélén, hármasával-négyesével talpak hosszu sora állott; be
lehetett kalandozni rajtuk közel a mélyvízig. Margit úgy ugrált
ezeken a talpakon, mint egy iskolás gyerek, s kis híjja volt, hogy
bele nem pottyant a folyóba. Mikor meg visszatértek a fogadóba, a
varrónőjével ütközött össze, s ettől fogva minden ártatlan
sétálóban ismerőst szimatolt. De mindez nem rontotta meg a kedvét,
s ebéd után, az öreg kocsmárosné méltó bámulatára, a vendégkönyvet
kérte, hogy beleírja ezekkel a szép szögletes szarkalábakkal, hogy:
»A szép Pécopin és becses neje, a szép Bauldour, kereskedők
Pestről.«</p>
<p>Bizony, ennek is lehetett már vagy nyolcz éve. Jóska mélán
mosolygott egy pillanatig, aztán elővett egy másik levelet.</p>
<p>Így kezdődött:</p>
<div class="blockquot">
<p>»Nagy szívességet kérek öntől, de nem fogja megtagadni, ugy-e,
mikor tudja, milyen szerencsétlen vagyok! Látogasson meg, kérem,
még ma, <span class="pagenum"><a name="Page_253" id=
"Page_253">-253-</a></span> minél előbb, és adjon tanácsot, mit
tegyek, mert azt hiszem, meg kell őrülnöm. Unja már a
siránkozásaimat? De kihez forduljak, ha nem önhöz, a ki mindig oly
tiszta, nemes, önzetlen barátsággal viseltetett irántam…«</p>
</div>
<p>Persze, a vöröshajú Hortenzia! Hortenzia, a kinek azon a czímen,
hogy részeges férje veri s pokollá teszi az életét, minduntalan
volt egy-egy szerencsétlensége. Ez a sok szerencsétlenség többnyire
azzal végződött, hogy kifigurázták az egész világot, s első sorban
a Hortenzia hat udvarlóját, mert Jóska csak hetedik volt
rangban.</p>
<p>Ezt a levelet nem volt mért végigolvasni. Következett a
harmadik.</p>
<p>»Kedves Báró!« Ki ez a Kedves Báró? Ah, a szende szőkeség, a ki
olyan házias volt minden Anna-bálon, s a ki olyan tüzesen tudott
csókolni… »Köszönöm a figyelmét, s bocsássa meg, hogy nem
fogadhattam…« Hogy nem fogadhatta!… »Remélem holnap, holnapután már
annyira jobban leszek…« Vagy úgy! Az ember azt hinné, hogy: válasz,
pedig hát: felhívás keringőre.</p>
<p>Elővette a negyedik levelet is, aztán az ötödiket, a hatodikat.
Egytől-egyig csupa óvatos hazugság.</p>
<p>– És ezek az én <i>szerelmes</i> leveleim! – álmélkodott
Jóska.</p>
<p>De hát abból a sok, sok szerelemből mindössze ennyi jutott el
ezekbe a jól őrzött sorokba?!… Mintha az egész két kötetre való
levelezést csak hűtelen szobalányok és kiváncsi postás kisasszonyok
használatára irták volna!</p>
<p>Végre, egy másféle papirlap akadt a kezébe. Csak ez állott rajta
nagy, gyerekes betükkel:</p>
<div class="blockquot">
<p>»Jó reggelt, drágám!«</p>
</div>
<p><span class="pagenum"><a name="Page_254" id=
"Page_254">-254-</a></span></p>
<p>Se név, se semmi egyéb. És Jóska nem ismerte meg az írást.</p>
<p>Aztán még egyszer ugyanaz az írás:</p>
<div class="blockquot">
<p>»Mért nem jössz?! Már egy egész órája, hogy várlak!«</p>
</div>
<p>Ki lehetett ez, a ki őt »már egy egész órája« várta? Mikor és
hol?</p>
<p>Most már csak ezt az irást kereste, s olvasatlanul lökdöste
félre a sok »Kedves Barátom!«-at, meg a hideg hangú Anonymákat,
vígoperai stilusukkal. De jó darabig tartott, míg ismét ráakadt a
kövér, gyerekes betűkre.</p>
<p>A kövér, gyerekes betűk ez alkalommal pityeregtek:</p>
<div class="blockquot">
<p>»Bocsásd meg, hogy rád küldök. De halálra vagyok rémülve. Csak
egy szót üzenj: hogy jobban vagy-e? Hozzád akartam rohanni; azt
mondták, nem fognak beereszteni, mert testvéred, a grófné ápol. Nem
juthatnék be hozzád, olyankor, a mikor a grófné alszik? Üzenj egy
szót, édes, édes drágám! És ne haragudjál a te szegény kis
majmodra.«</p>
</div>
<p>De kicsoda hát ez a szegény kis majom? Bizonyosan valami kis
színésznő. Különben nem volna ilyen mélységesen megilletődve a
grófnő nevének hallatára.</p>
<p>Jóska hátra dőlt a székén s elgondolkozott. Azt hitte, hogy, ha
szabad gyeplőre ereszti az emlékezetét, rá fog jönni, ki ez a kis
majom. Nem, semmi. Akkoriban nagy betegnek kellett volna lennie,
már pedig ő soha se volt beteg. Bizonyosan olyankor kapta ezt a
levelet, mikor egyik vagy másik karczolását hozta haza.</p>
<p>Boszantotta, hogy sehol semmi aláírás. Ó, asszonynépség! Lám,
egy – egyetlenegy! – találkoznék a <span class="pagenum"><a name=
"Page_255" id="Page_255">-255-</a></span> sok között, a ki
hangosabban mer szólni, mint a többiek… és ez az egy is dominó alá
búvik!</p>
<p>De íme, ugyanazok a betűk s most már aláírással:</p>
<div class="blockquot">
<p>»… Ó, ha te engem úgy szeretnél, mint a hogy én szeretlek téged…
Van eszedben, édes zsarnokom!… És istenem, ha egy-két év mulva ez a
levél a kezedbe kerül, nem fogod megismerni az írásomat. Szinte
kedvem volna nem írni ide a nevem; vajjon kitalálod-e akkor, hogy:
kitől valók ezek a sorok?! De nem, lemond erről az ártatlan
kaczérságról is, és soha sem akar egy pillanatra se boszantani,
hanem mindig, mindig szeretni fog a te szegény</p>
</div>
<p class="right"><i>Ilkád</i>.«</p>
<p>Ilka? De melyik Ilka?! Jóska négy Ilka közűl választhatott, és
nem tudta kitalálni, hogy ez az Ilka melyik Ilka volt?</p>
<hr class="chap" />
<div class="chapter"></div>
<p><span class="pagenum"><a name="Page_256" id=
"Page_256">-256-</a></span></p>
<h2>ASSZONYOK VALLOMÁSAI.</h2>
<h3>I.</h3>
<p class="i2">Kedves Nellim,</p>
<p>untatlak a panaszaimmal, ugy-e? Annyi levelet küldök a nyakadra,
hogy ez már botrány! És milyeneket! Tele írok, tele sírok tizenhat
oldalt, aztán megint tizenhat oldalt, és egy pár nap mulva <i>da
capo!</i> A hány oldal, annyi ismétlés; a hány szó, annyi
elpityeredés. És neked mindezt el kell olvasnod! Szeretetből,
részvétből, szánalomból. Pedig lehet, sőt bizonyos, hogy magadnak
is elég bajod van. Éppen elég arra, hogy ne legyen kedved ujra meg
ujra meghallgatni az én siránkozásaimat. Azért mégis eltűrsz, mert
jó vagy. Néha egy kicsit nehéz jónak lenni, ugy-e?</p>
<p>Ne hidd, hogy nem szégyellem magam. Tudom, hogy ez nagy önzés,
és nagy kiméletlenség. Visszaélek a jóságoddal; unalmas, utálatos
vagyok.</p>
<p>s mégis!</p>
<p>El kell mondanom valakinek: mi bánt; mindazt a mi bánt. Ennek a
szüksége erősebb az akaratomnál A panasz kikivánkozik belőlem;
ellenállhatatlan erővel kivánkozik ki belőlem. Ha nem suttoghatnám
el a <span class="pagenum"><a name="Page_257" id=
"Page_257">-257-</a></span> titoktartó nádasnak, hogy mi gyötör
folyton, ki kellene kiabálnom a világba!…</p>
<p>És kinek sírjam el a bajaimat, hogyha nem neked?</p>
<p>A férjemnek? Először is csak rossz érzést, talán fájdalmat
okoznék neki. Aztán ő úgyse segíthet az én bajomon. Mit könnyítene
rajtam az, ha ő is megismerné szenvedéseimet, s ezentúl ketten
sopánkodnánk azon, a min nem lehet változtatni?! Ő csak aludjék
békén!</p>
<p>Hiszen feltárhatnám a lelkemet más előtt is, az igaz! Volna, a
ki megértene, s a ki – ó, ezt bizonyosan tudom! – érdemes a
bizalmamra. Már írtam neked erről a valakiről. Néha, ha némán néz
rám, a két szép, tiszta, világos, nagy szemével, és ha ilyenkor a
tekintete azt mondja: »Ó, te szegény asszony, kitalálom titkodat!
Értelek és sajnállak, önzetlenül, mélyen sajnállak«! – kisértésbe
is esem, hogy megvalljam neki, milyen szomorú vagyok mindig!… hogy
legalább ennyit közöljek vele: »Ne higyj a látszatnak! Vidámságom
csak álarcz. Én is boldogtalan vagyok, mint minden, szellem
dolgában fejlődöttebb nő; mert, mint a költő mondja, »örök hó ül
minden nagy hegyen, és örök boru minden kiváló lelken!«</p>
<p>Mért ne mondhatnám el neki?! Két szép szeméből látom, hogy
annyi, de annyi benne a lélek! Ó, ez meg tudna érteni engem!… és
nem jutna eszébe önző czélokra használni ki a bizalmamat, bár
bizonyos, hogy nem vagyok közönbös előtte, és meg tudja becsülni
lelkem egész értékét!</p>
<p>Igen, elejthetném előtte, hogy, mint a szellemi tekintetben
legjobban fejlődött nők általában, én is szerencsétlen vagyok… és
elbeszélhetném neki az én sokféle bánatomat: ábrándjaim
elröppenését, csalódásaimat, lelkemnek minden nélkülözését, örök
nyugtalanságomat, lelkem örökös vágyódásait. Végre is <span class=
"pagenum"><a name="Page_258" id="Page_258">-258-</a></span> ebben
nem volna semmi rossz. Mint Ellen Key nagyon jól mondja:
tökéletesedésünk jele, és korunk egyik vívmánya, hogy ezekről a
dolgokról nők és férfiak olyan nyiltsággal cserélik ki
gondolataikat, a milyen nyiltsággal azelőtt sohase beszéltek. Bár,
az igazat megvallva, azt már nem veszem észre, hogy a teljes
nyiltsággal beszélgető nők, a kiknek a példáját nem merem utánozni,
boldogabbak volnának, mint anyáik, a kik az idegenek előtt
egyben-másban olykor titkolóztak; a nyiltan beszélgetők legfeljebb:
többet szórakoznak.</p>
<p>De a mi igaz, az igaz, és Ellen Key bölcsen szól, ha arra tanít,
hogy bizonyos ügyeket a legteljesebb nyiltsággal kell elintézni,
mert a lényeg az, hogy: add meg a léleknek, a mi a léleké, és ha a
lélek nem kapja meg a magáét, ezen nem segít az őszinteség hiánya.
Természetes volna tehát, ha egészen őszintén szólnék ahhoz, a ki
teljesen ért engem, s mert teljesen ért, a maga erejéből,
úgyszólván akaratom ellenére is: barátom.</p>
<p>Mégis valami visszatart ettől. Valami homályos, zavaros érzés,
mely azt suttogja nekem hogy: ha mez nélkül mutatjuk meg lelkünket
egy idegen férfinak, ezzel majdnem többet teszünk, mint ha módot
nyujtunk neki arra, hogy megleshessen olyan szépségeket, a melyeket
a bálokban sem láthat. Szellemi tekintetben a legjobban fejlődött
nők közé tartozom, de vannak babonák, a melyeket nem tudok kiirtani
magamból. Így azt képzelem, hogy bizonyos dolgokat csak a
komornának szabad tudnia, de nem szabad tudnia még annak sem, a kit
a boldogság istene két órára társunkul rendelt. Ilyenforma babona
bennem, hogy a léleknek megvan a maga külön szemérme. Beleképzelem
magamat a férfiak helyzetébe. Nos, ha egy férj vagy egy szerető nem
óhajtja, hogy a felesége <span class="pagenum"><a name="Page_259"
id="Page_259">-259-</a></span> vagy a kedvese elmondja egy
idegennek azokat a gondolatait, a melyeket talán neki sem mond el:
ezt én meg tudom érteni. Még azt is meg tudom érteni, ha a férj
vagy szerető az ilyen bizalmas közlést a hűtlenség egy nemének
tekinti! Már pedig én a férjemet nem akarom megcsalni, bár ő tudtán
kivül szinte kényszerít rá; nem akarom megcsalni, bár az egész
világ összeesküdt ellenem; nem csalom meg, ha az egész világ
összedől is!… Ez ugyan ostobaság, mert minden szellemileg fejlett
nő tisztában van vele, hogy a szívnek is megvannak a maga jogai; de
ez nálam már babona, és én ragaszkodom a babonámhoz, mert ha
egyszer minden babona ki talál veszni belőlem, akkor attól félek,
összedől a világ!</p>
<p>Azt mondhatnád: de hiszen ez a fiatal ember (mert eltaláltad, ő
csakugyan fiatal) nem idegen! Szó sincs róla, ha nem a kicsinyes
konvencziók nézőpontjából tekintjük a dolgot, ha csak a lelkemre
hallgatok, azt kell mondanom: igaz, nem idegen. Érzem, hogy lelkem
társa voltaképpen ő. De kételkedések ostromolnak. Végre is azt,
hogy kicsoda lelkünknek az igazi társa, csak akkor tudjuk meg
bizonyosan, ha már átéltük a tökéletes, a felejthetetlen, az egész
életre szóló boldogságnak azt a két óráját, a melyről Ellen Key
beszél. (Vagyis inkább Rilke, mert Ellen Key csak Rilkét
magyarázza. Olvastad Rilkét? Ah, Rilke!) Az Ellen Key két órája
után, vagyis a Rilke két órája után, már tisztában lehet vele az
ember, hogy az, a kit lelkünk társának sejtettünk, lelkünknek igazi
társa-e?… hogy csakugyan ő-e az a bizonyos, a kit a gondviselés
rendelt számunkra?… azaz, ne beszéljünk frázisokban, ne mondjunk
gondviselést, hanem mondjuk a nagy Természetet. Előbb ezt sohase
tudhatjuk bizonyosan. Kételkedő vagyok, – mert már csalódtam
egyszer: tudniillik <span class="pagenum"><a name="Page_260" id=
"Page_260">-260-</a></span> a férjemben – és bizalmamat nem akarom
érdemetlenre pazarolni. Aztán még egy másik kétség is bánt. Vajjon
egészen igaza van-e Rilke nyomán Ellen Keynek, a gyermekek nagy
védőjének?… Vajjon ebben a két órában, a melyben megtaláljuk és
megértjük egymást, a kölcsönös megtalálás e nagy jelenetében
csakugyan végigeljük-e az egész életre elegendő boldogságot?…
Vajjon ez a két óra, ha az emberi fejlődésnek még oly magas fokára
jutunk is el benne, összes ragyogó emlékeivel együtt tökéletesen
elég-e egy hosszú életre?… Vajjon lelkünknek csak egy igazi társat
rendelt-e a természet, vagy több igazit?… Hisz a lélek oly sokat
kibír, oly sokat el tud viselni!</p>
<p>Néha, nem egyszer, gondoltam már arra is, hogy panaszaimat nem ő
neki, vagy lelkem egy más igazi társának, nem egyetlen férfinak
mondom el, hanem a hogy egy szellemi tekintetben magas fejlődési
fokon álló nőhöz illik: az egész világnak. Sokszor gondoltam rá,
hogy a legjobb volna egy könyvben tárnom fel benső életem titkait,
a hogyan az a norvég asszony tette, a ki most csodálatom és
irigységem tárgya. Olvastad a norvég asszony vallomásait? Ha nem
olvastad, úgy még nem olvastál semmit. Ó, mily igaz, és mily
rettenetes könyv ez! Maga az élet!</p>
<p>A norvég írónő elbeszéli, milyen lelki gyötrelmeket okozott neki
az, mikor keserves meglepetéssel vette észre, hogy férje a csöndes,
nyugodt házaséletet akarja élni, a melyben a szerelmes pillanatok –
csak pillanatok. Aztán leírja, micsoda átalakuláson ment keresztül;
milyen lelki fásultságot érzett, s utóbb milyen nagy lelki
ürességet, mekkora vágyódást kifelé, vágyódást <i>egy</i> ember
után, az igazi után. Kimondja nyiltan, hímezés-hámozás és
álszemérem nélkül, hogy a gyerekei se tudták elfeledtetni vele,
mily üresség tátong lelkében, <span class="pagenum"><a name=
"Page_261" id="Page_261">-261-</a></span> a mi érthető, mert hisz a
legjobban nevelt gyermekek is maszatosak, és sokat acsarkodnak, a
mi végre is boszantó. Megmagyarázza, hogyan vágyódott, mint minden
lelkileg kiváló nő, valami hozzá méltó elfoglaltságra, s hogy bár
sorra próbált mindenféle foglalkozást, ezt az olthatatlan
vágyakozását az egyesületi dolgok, és a szegényekkel való bibelődés
milyen kevéssé elégítették ki. Megdöbbentően írja le az öregségtől
való félelmét és kétségbeesését, mikor látnia kellettt hogy minden
lépése egy-egy lépés a sír felé (mer, hiszen egyszer neki is meg
kell halnia!) – egy-egy lépés a sír felé, a nélkül, hogy becsvágya
valaha kielégülést találna, a nélkül, hogy apró örömei oltani
tudnák lelkének örökös szomjuságát!… Feltárja előttünk egy szerelmi
regényének titkait is: lelki tusáit és szerencsétlenségét, mert nem
találta meg az igazit, s annál kevésbbé az igaziakat. Végre
elmondja, hogy a mikor írásaival már pénzt keres, és a finom lelkü,
művelt nők egymást vigasztaló, mulattató, kedves kis körében egyre
több dicsőséget arat, tehát a mikor már lelkileg egészen
kifejlődött, és eljutott a legnagyobb szellemi magaslatra, milyen
kevéssé vigasztalja meg az a tudat, hogy csak a munkájának, és csak
az örökbecsü eszményeknek él, milyen rosszul esik neki annak
megismerése, hogy az örökbecsü eszmények a két órai boldogság után
vágyakozó ember önáltató hazugságai, és hogy a leghosszabb munka
sem ér fel a legrövidebb csókkal. Ó, mily igaz, hogy a munka csak
hitvány szurrogátum, és hogy dolgozni szép, de a dolog még nem
teszi az asszonyt jókedvüvé! Ó, mennyire igaza van, hogy fél a
magánosságtól, az öregségtől, a haláltól, ezektől a fellázító
nyomoruságoktól, a melyek helyett már igazán valami okosabbat
találhatna ki a Társadalom! <span class="pagenum"><a name=
"Page_262" id="Page_262">-262-</a></span></p>
<p>És ha meggondolom, hogy mialatt a norvég asszony ilyen
gyötrelmeket állott ki, ilyen lelki tusákat vívott, ilyen szomorú
regényt, sőt regényeket élt át: azalatt a férje folyton, mindig
aludt!</p>
<p>Nagyszerű írónő ez, és igen szeretném a példáját követni, mert
az én panaszaim is kitennének egy kötetet, akár több kötetet is. De
belőlem hiányzik az írói tehetség: sok bennem a babona, nem mertem
élni, tehát nem jutottam el a kellő szellemi magaslatra. És még
egy.</p>
<p>A norvég írónő azzal, hogy soha ki nem elégített tüzes
vágyakozását közzétette és megörökítette, olyan emléket állított
férjének, a melyre a derék norvég, a maga szerény névtelenségében
sem lehet tulságosan büszke. Menelaus-szal nagyon híres baleset
történt, és Menelaus bizonyosan rászolgált hírnevére. De az ő
nevetségessége nem tökéletes, mert meglakolt egy kissé. A névtelen
norvég azonban meghalad mindent, a mi e tekintetben nyilvánosságra
jutott. Ez a derék ember, a ki hiába élt, és hiába adott életet
gyermekeknek, a ki hiába szaladgált e földi téreken, a ki
futott-fáradt, de azért mégis örökkön adósa maradt feleségének a
két órai boldogsággal, a ki most is csak »hozza« ezt a két órai
boldogságot és hozni fogja századokon át, az idők végtelenségéig:
ez a derék ember túltett Menelauson. Az a sokáig, és egyre
tüzesebben lobogó, mindig eloltatlan és örökkön eloltatlanul maradó
vágy, melyet a norvég asszony írói dicsőségével átadott a
halhatatlanságnak, s mindenkorra megörökített: örök vádként fog
lebegni a szerény névtelen emlékezetén, a végitélet napjáig.</p>
<p>Nem akarnék a férjemnek ilyenfajta hirességet szerezni. Ő nem az
igazi, ó nem!… de nem tehet róla, hogy nem az, azonkivül jó ember,
jól bánik <span class="pagenum"><a name="Page_263" id=
"Page_263">-263-</a></span> velem, nem érdemli tőlem, hogy ennyire
csúffá tegyem.</p>
<p>Azért nincs más választásom, mint hogy neked sírjam el
panaszaimat, ujra, meg ujra! Hallgass meg, elnéző, baráti
türelemmel!</p>
<p>Hadd gyónjak:</p>
<p>Két napja, hogy visszajöttünk Mentoneból: egy rémes
fölfedezéssel jöttem vissza.</p>
<p>Voltál már Mentoneban? Nem, ugy-e? Te, szegény, mindig ott
csücsülsz a kis faludban.</p>
<p>Mondhatom, hogy ilyenkor szép ott. Sok ismerősöm van, a ki
irigyelt, hogy három hónapot tölthettem Mentoneban. És én éppen
Mentoneban tudtam meg, mennyire szerencsétlen vagyok!…
szerencsétlenebb, mint sejthettem!</p>
<p>Egy szép, holdvilágos éjszakán, a mikor nem tudtam aludni, s
ablakomból kibámultam a tengerre: egyszerre, hirtelen, mintha
valami istenség világosította volna fel az elmémet, felvillant a
fejemben az a tudat, hogy: igenis, nem tagadhatom le, vágyódásom az
után a két órai boldogság után, a melyről Ellen Key beszél, oly
olthatatlan, s oly parancsoló, mint a névtelen norvég asszonyé.
Igenis, vágyódom egy férfi után, az igazi után, a ki, hogy
norvégosan fejezzem ki az érzésemet: tartalommal töltse be az
életemet! És vágyódásom olyan hatalmas, hogy attól félek: egyszer,
a mikor nem is gyanítom, akaratom ellenére is elveszítem az eszem,
és nem fogok valami sokáig lelkitusázni, hanem hamarosan, minden
megfontolás nélkül el fogom követni azt az úgynevezett bolondságot,
melyet mások hosszabb lelkitusák után, a házasság ötödik vagy
tizedik évében, már a teljes józanság korszakában, szinjózanon
követnek el.</p>
<p>Azt fogod mondani: a baj talán nem olyan veszedelmes;
<span class="pagenum"><a name="Page_264" id=
"Page_264">-264-</a></span> alighanem tévedek a diagnózisban. Erről
szó se lehet. Hiába mondom, hiába ismétlem százszor: nem, nem
akarom, nem fogom megcsalni a férjemet!… attól tartok, hogy engem a
további bonyodalmaktól, s talán a katasztrófától már csak valami
csoda menthet meg.</p>
<p>Olyan végtelen ürességet érzek a lelkemben, melyet se utazásaim
apró örömei, se a társaságos élet mindig egyforma szórakozásai nem
tudnak betölteni.</p>
<p>A férjem jó, nagyon jó ember. Tele van azokkal a dicső (de
alapjában véve utálatos) tulajdonságokkal, melyek a polgári életben
a köztiszteletet biztosítják, és gyöngéd férj, ó, kiállhatatlanul
gyöngéd!… Úgy viselkedik velem szemben, mintha arra pályáznék, hogy
valamiképpen hibát ne lelhessek benne; nem lehetek olyan követelő,
hogy az áldozatkészsége ki ne állja a próbát. De nincs az a
gyönyörű kalap és nincs az a ragyogó ékszer, mely pótolni tudná az
igazi szerelmet.</p>
<p>Meglehet, csudálkozol, hogy így beszélek róla, mert tudod, hogy
szerelemből mentem hozzá. Nos, igen. Annyit beszéltek annak idején
a férfiui tökéletességeiről, – és egy fiatal leány mindent elhisz!
– annyira hatott rám magamra is a gyöngédsége és a finomsága (azok
a tulajdonságai, a melyeknek ma is meghódolok), annyira elkábított
kellemes formáival és külseje férfiasságával, hogy bele kellett
szeretnem, hiszen minden leány naiv. Igen, szerettem őt. Szerettem
jegyességünk egész ideje alatt, – sőt szerettem házasságunk után
is; szerelmem olyan bőséges volt, hogy idő kellett az
elpárolgásához.</p>
<p>De nem titkolom el előtted, hogy kiábrándulásom már régi, nagyon
régi, s hogy az a rossz érzés, mely egyre erősödik bennem (annyira,
hogy már-már tűrhetetlenné <span class="pagenum"><a name="Page_265"
id="Page_265">-265-</a></span> válik), egyidős házasságunkkal.
Istenem, milyen ostoba is egy leány! Mindegyik képzelődik; én meg
éppen tele voltam képzelődéssel. Azt hittem, hogy mihelyst kijövök
a templomból, egyenest a hetedik égbe lépek be, abba, a melyről
Mohamed beszél. Aztán az ember azt mondja magában, titkon, mig
valami megfagyott mosolylyal ajakán, melankólikusan, üres
tekintettel néz a világba: »Istenem, hát ez a házasság?!« És
lelkünknek a mélyén sírni szeretne valami: »Ó, mily szomorú is az
élet!«</p>
<p>Sokszor mondogatták előttem, még lánykoromban, tapasztaltabbak,
hogy a házassághoz hozzá kell törődni, s azért egy darabig azt
hittem, hogy én is majd csak hozzá fogok törődni. De velem éppen
ellenkezőleg történt. Én úgy találom, hogy ez az intézmény
alapjában véve szerencsétlen s hogy az úgynevezett rózsaláncz annál
nehezebb, minél régebben viseljük. Meredithnek nincs igaza, –
olvastad Meredithet? – ezt az elavult intézményt nem lehet a jövő
számára uj életre galvanizálni azzal, hogy a házasságkötést tiz
évre határoljuk. Tiz évi házasság elviseléséhez már
rabszolga-türelem kell.</p>
<p>Megvalljam-e? Ma már ott tartok, hogy a férjem valósággal
gyűlöletes előttem, s minél gyöngédebb irántam, annál
gyűlöletesebb. Gyűlölöm őt, éppen azért, mert nincs egyéb hibája,
csak az, hogy a férjem; mert nem lehet ellene egyéb panaszom, csak
az, hogy mért vett el feleségül?! Gyűlölöm őt, mert a gyöngédsége
arra szolgál neki, hogy még továbbra, még biztosabban lekössön;
mert azzal gyanusítom, hogy gyöngédsége tudatos védekezés az én
lázadó hajlandóságaim ellen. Gyűlölöm őt, mert gyöngédségével
lefegyverez, mert gyalázatos kifogástalanságával a legcsekélyebb
ürügyet se adja arra, hogy nyiltan fellázadjak ellene és
belekényszerítsem <span class="pagenum"><a name="Page_266" id=
"Page_266">-266-</a></span> a teljes szakításba, vagy hogy
egyéniségem felszabadításával a magam tetszése szerint toroljam meg
azt, hogy tapasztalatlanságomat elkábította és a feleségévé tett. A
tulajdon lelkiismeretemet, a tulajdon tisztesség-érzetemet játszsza
ki ellenem… nem alávalóság ez?</p>
<p>Csak egy szerencsém van a szerencsétlenségemben: az, hogy nincs
gyermekem! Végre is így ura vagyok akaratomnak; akkor szerzem
vissza szabadságomat, a mikor akarom, vagy azt teszem, a mit jónak
látok. Egy gyermek örökre lekötne a gályához, úgy megzavarná az
itéletemet arról, hogy mihez van jogom, mihez nincs: méginkább
babonássá tenne.</p>
<p>Mert, eltaláltad, ha nem csalom meg a férjemet, vagy legalább is
szent elhatározásom, hogy nem csalom meg mindaddig, a mig különös
okot nem szolgáltat rá: ezt nem férjem iránt való tekintetből
teszem és nem is azért, mintha azt képzelném, hogy erre nincs
jogom, ó nem! Csak a tisztesség-érzetem idegenkedik attól, a mi
okvetetlenül titkolózással, szinleléssel, s bizonyos néma
hazugsággal (vagy talán sok valóságos hazugsággal) járna, a mint
hogy csak akaratomnak a gyöngesége tart vissza attól, hogy a mig
férjem semmi ürügyet nem szolgáltat rá, visszaköveteljem egész
szabadságomat. Mondom, nem vagyok elég okos: babonás vagyok.</p>
<p>Ez az, a mi folyton, szünet nélkül foglalkoztat; a mi izgat,
ingerel, gyötör; a mi miatt már régóta nem tudok aludni.</p>
<p>Magánosságom óráiban, keserű orvosságul – megengedem, hogy ez az
orvosság egyébként se jó – Weiningert és Ellen Keyt olvasgatom.
Olvastad Weiningert? Otto Weiningert? A »Geschlecht und
Charakter«-t? Hogyne olvastad volna! Ez a szerencsétlen fiatal
<span class="pagenum"><a name="Page_267" id=
"Page_267">-267-</a></span> ember, a kit, talán mert külseje nem
gyaníttatta lelkének kincseit, rövid életében nem szerettek,
megcsaltak, kiszipolyoztak s elkínoztak a nők, halála előtt egy
testes kötetben annyi sarat szórt az egész női nemre, annyi piszkot
vágott mindnyájunk arczába, hogy könyvét minden értelmes nőnek el
kell olvasnia. Nagyszerű filozófus ez, és nekem roppant imponál,
főképpen azért, mert így még senki se bánt el velünk, a minek
minden asszonyra hatnia kell, mert hiszen gyöngék vagyunk, a kiknek
az erő, a szigoruság és a merészség még a czudarságban is imponál,
a mi talán szintén szellemi alárendeltségünknek a jele, vagy
legalább is annak bizonyítéka, hogy impresszióink, hangulataink,
érzéseink könnyen megvesztegetik sokunk itéletét.</p>
<p>Mikor Weiningert olvasgatom, – előadása oly meggyőző! –
kétségtelen előttem, hogy nem csak az én házasságom szerencsétlen,
hanem minden házasság az, mert a házasság gyalázatos intézmény,
melyet a férfiak rabszolgatartó önzése talált ki és a melyet a
rabszolgává aljasított asszony, a ki természettől gyönge, tehát
álnok, üreslelkű, tehát érzéki, alárendeltségre termett, tehát
kicsinyesen kapzsi – szükségképpen a hazugságok mocsarává tesz.
Igen, át kell látnom, hogy ennek a fenségesen goromba és betegesen
őszinte filozófusnak igaza van: mindnyájan nagyon rosszak vagyunk,
az asszonyt rossznak, rosszul formálta a természet.</p>
<p>És ilyenkor még jobban gyűlölöm a férjemet, mint máskor. Okos
embernek látnia kell a női nemmel együtt járó minden silányságot s
akkor hát okos ember hogyan vehet el valakit feleségül! Ehhez
ostobaság kell vagy gonoszság, sőt gonosz ostobaság.</p>
<p>Ah, mennyire imponál nekem az a fenségesen és betegesen
nagyszerű platonikus élet, melyet Weininger prédikál! Milyen más
volna az egész világ! Igaz, <span class="pagenum"><a name=
"Page_268" id="Page_268">-268-</a></span> hogy csak kevesen
örvendeznének neki, mert az emberek száma egy kicsit
megcsappanna.</p>
<p>Máskor pedig, ha Ellen Keyt olvasgatom, az jár a fejemben, hogy
akármennyire gyarlók vagyunk, mi nők, a házasság intézménye nem
azért rossz, mert mi rosszak vagyunk, ez még a kisebbik baj, sőt ha
csakugyan mind rosszak vagyunk, akkor a házasság ránk nézve nem is
olyan rossz. Igen, a gyermekek nagy védőjének igaza van: a
természet ott hibázta el a dolgot, hogy a nőnél a szerelem a
lélekről megy át az érzékekre, vagy akár el se jut odáig, a
férfinél pedig többnyire az érzékekből indul ki s a czélhoz, a
lélekhez, talán el se jut. Micsoda szentivánéji kergetőzést rótt ki
a természet a lélekre és az érzékekre! És milyen sűrű ködben kell
megtörténnie ennek az akadályversenynyel egybekötött kergetőzésnek!
Igazán nem csoda, ha az érzékek és a lélek, melyek oly csillagok,
mik egymást kergetik, néha eltévesztik egymást, s a szegény érzékek
elfáradnak, a szegény lélek pedig elveszti az eszét!</p>
<p>Ilyenkor még jobban gyűlölöm a férjemet, mint máskor. Mig az én
szerelmem a lélekről sohase tudott eljutni az érzékekhez, mert
útközben elalélt, az ő szerelme elsiette a dolgot, s túlságosan
hamar jutott el a lélekhez, természetes tehát, ha sohase
találkozhattunk.</p>
<p>Mindezt nem azért irom, mintha vigasztalást várnék tőled (az én
számomra nincs vigasztalás!), csak ki akarom beszélni magamat, mert
ez egy kissé megenyhit.</p>
<p>Hogyan is várhatnék vigasztalást Tőled, a ki alighanem nálam is
szerencsétlenebb vagy!</p>
<p>Nem vigasztaló ugyan, de az bizonyos, hogy én nem vagyok mártir,
mint te. Összes bajaim okozója én magam vagyok, mig te áldozat
vagy. Önként mentem férjhez, szabad elhatározásból, ahhoz, a kit
választottam. Téged kényszerítettek. Én legalább egy darabig
<span class="pagenum"><a name="Page_269" id=
"Page_269">-269-</a></span> szerettem a férjemet; téged ahhoz
erőltettek, a kit nem szerettél. És sok más. Az én férjem legalább
jó ember; tekintélyes, figyelmes, gyöngéd, áldozatkész. A tiedről
azt hallottam, hogy rossz ember, vagy legalább is rossz férj.
Korhely, iszik, kártyázik, még ver is. Én legalább kényelemben
élek, férjem gondoskodik mindenről, a mit csak kivánhatok;
megszerez nekem minden szellemi élvezetet, utazgatunk, társaságba,
mulatságokba járunk, szórakozom. Téged eltemettek egy kis fészekbe,
a hol szerényen éltek. És még egy. Te nagyon korán mentél férjhez,
és Ellen Keynek igaza van, nincs rosszabb, mint ha egy leány nagyon
korán megy férjhez. Mert akkor a fiatal, életrevaló embereknél oly
gyakori utazási kedv s a tapasztalatok kielégítésének vágya az
asszonynál nem juthat kielégüléshez, különösen ha a gyermek korán
megérkezik. És a gyermeket is sokkal jobban élvezi az anya, ha csak
akkor születik, a mikor már nem áldozza fel neki fiatalos örömeit,
kedvteléseit.</p>
<p>Mondd, miért nem írsz soha magadról?</p>
<p>De mára befejezem a siránkozásomat. Huszonegy oldal után végre
kegyelmet kapsz, mert látogatóm érkezett.</p>
<p>Sokszor csókol és egy pár sort vár tőled</p>
<p class="right"><i>Sarolta</i>.</p>
<h3>II.</h3>
<p class="i2">Kedves Saroltám,</p>
<p>sietve irok neked, bár maszatos kis porontyaim ugyancsak
acsarkodnak, ha egy félórára megszököm tőlük, és pedig, hogy az
igazat megvalljam, azért sietve, mert borzasztóan boszant, hogy az
uramról nem tudom miféléket pletykáltak neked. <span class=
"pagenum"><a name="Page_270" id="Page_270">-270-</a></span></p>
<p>Hogy az én uram rossz ember! A legjobb ember a világon. Hogy
korhely! Már hogy volna korhely!</p>
<p>Azt hazudták neked, hogy: iszik, kártyázik, még ver is.</p>
<p>Hogy iszik! Dehogy iszik! Azaz, hogy iszik, mert mindenki iszik,
az egyik vizet, a másik bort. De mi az, hogy valaki »iszik«? Iszik
az, a ki annyit iszik, hogy leissza magát a sárga földig, úgy hogy
az asztal alá esik, vagy tántorogva megy haza, beleköt a többi
részegbe, botrányokat csinál, és vagy az utczán aludja ki mámorát a
sárban, vagy pedig úgy kerül az ágyába, hogy lepedőben adják át a
házmesternek. Na hát, kedvesem, az én uram nem iszik. Bort iszik
ugyan, nem vizet, mert sokat jár a levegőn, de csak annyit iszik, a
mennyi jól esik neki, és ha többet iszik, mint a gyomorbajos
emberek, ez csak azt jelenti, hogy többet bir el, mint más.
Szeretném én látni azt a bort, a melyik neki megártana! Olykor,
nagyritkán, elmegyünk valamelyik szomszédhoz névnapra,
keresztelőre, disznótorra, batyubálba; ilyenkor megesik, hogy
egy-egy vendég felönt a garatra, egyiknek nem forog a nyelve, a
másiknak keresztbe áll a két szeme, a harmadik tökéletesen elázik.
Az én uram meg be se csíp; nem beszédesebb, mint máskor, meg se
látnád rajta, hogy ivott, pedig többet ivott, mint az a három! Hogy
néha napján eljár a kocsmába? Édes istenem, azt csak nem kivánhatom
tőle, hogy azért, mert családja van, soha szót se váltson
férfiemberrel!</p>
<p>És hogy kártyázik! Nem igaz, nem igaz, nem igaz! Ki kártyázik?
Az, a ki egy ültőhelyében elveszt egy vagyont; a ki elkártyázza a
házbért, a kenyérre valót; a ki éjszakáit a játékasztal mellett
tölti. De az én uram ugyan nem kártyázik. Hogy vasárnaponkint leül
tarokkozni a doktorral meg a plébánossal és elveszit <span class=
"pagenum"><a name="Page_271" id="Page_271">-271-</a></span> vagy
nyer egy pár fillért, forintot, az remélem, nem kártyázás, hanem
tréfa, időtöltés, mulatság. Nem mondom, hébe-hóba, egy-egy nagyobb
összejövetel alkalmával megtörténik az is, hogy más játékot
játszik; talán, egyszer-kétszer, arra is volt eset, hogy nagyobb
összeget veszített, mert urasan játszik, nem gyáván, és nem azzal a
kapzsisággal, mely némelyik férfit annyira megutáltatja az
emberrel. Előtted bizonyosan ezt az egy-két esetet fujták fel
elefánttá, de mondom, hogy ez ritka kivétel. Aztán egyszer veszít,
máskor nyer. Inkább nyer, mint veszít, mert tud játszani, s a ki
tud játszani, mért ne játszanék? Többet mondok: én is szeretek
játszani, pedig nagyon rosszul játszom. Persze, az baj volna, ha
kettőnk közül én volnék az, a ki kártyázik, mert a ki nem tud
kártyázni, az ne kártyázzék. De mért ne kártyáznék ő, a ki tud?
Szóval ebből se igaz egy szó se.</p>
<p>Az meg éppen szemenszedett hazugság, hogy ő engem ver. Ezt az
alávaló rágalmat olyan asszonyok találták ki, a kik szerelmesek az
uramba, és úgy irigyelnek engem, hogy megölnének egy kanál vizben.
Szeretném tudni, miért verne? Nem ellenkezem vele semmiben; előre
tudom, hogy jobb úgy, a hogy ő gondolja. És ha valaki nekem
szemembe merné mondani, hogy ő engem valaha megvert: bizony isten
kikaparnám a szemét. Neked, a ki mintha a testvérem volnál, mély
titoktartást kérve – az anyámnak se vallottam meg! – bizalmasan
elárulom, hogy az első esztendőben, de csakis az első esztendőben,
egyszer-kétszer csakugyan megvert, persze csak úgy, a hogy egy
rossz kis gyereket vernek meg, nem annyira büntető, mint inkább
javitó szándékkal, de meg kell jegyeznem, hogy ha megvert, hát
mondhatom megérdemeltem. Olyan esztelenül nyakas, olyan nyelves,
<span class="pagenum"><a name="Page_272" id=
"Page_272">-272-</a></span> olyan kiállhatatlan, olyan kis Xantippe
voltam, s olyan pimaszul feleseltem vele, hogy asszonyos gyöngeség
lett volna, ha meg nem büntet. Lenéztem volna magamban, meg kellett
volna vetnem, ha ostoba lágyszivüségből, holdkóros lovagiasságból,
szerelmes meghunyászkodásból, vagy férfihoz nem illő puhaságból és
léha kényelemszeretetből véletlenül nem vert volna meg. Mert akkor
még egészen gyerek voltam és gyerekes, rossz gyerek. De akkor is
volt magamhoz való eszem; éreztem, hogy megérdemlem a leczkét, és
tudtam, hogy nem történt velem semmi szerencsétlenség Hogy mennyire
nem volt komoly, ha egypárszor, csak úgy tessék lássék, rám
legyintett, hogy aztán, mikor sírok, mindjárt megvígasztaljon,
bebizonyíthatom neked azzal, hogy mindannyiszor, a hányszor
kikaptam, másnap reggel én kértem bocsánatot: »Édes kis uram,
máskor nem leszek rossz!« És most hálás vagyok neki, hogy annak
idején kinevelte belőlem a kiállhatatlanságaimat. Olyan gyerek,
olyan éretlen és olyan hajlítható voltam akkor, hogy meglehet,
elkényeztetett, tűrhetetlen feleség, és minden jóra alkalmatlan,
családanyának nem való, léha asszony vált volna belőlem, ha nem
azon a módon oktat a jóra, a melyik a gyerekes lények előtt a
legkönnyebben érthető, akármilyen patriarkális és falusias is ez a
módszer.</p>
<p>Azt is rosszul tudod, hogy én nem szerettem az uramat, és hogy
kényszeríteni kellett hozzá. Igaz, hogy eleinte nem akartam hozzá
menni, mert azt képzeltem, hogy nem szeretem. Mikor megkért, egy
dologtalan fiatal ember lábatlankodott körülöttem, – még ma se
tette le a vizsgálatát! – a ki addig forgatta a szemét, és addig
zümmögte a fülembe a szerelmes verseket, hogy gyerekfejjel
összetévesztettem őt a szép versek szerzőivel, és azt hittem, hogy
érdeklődöm iránta. <span class="pagenum"><a name="Page_273" id=
"Page_273">-273-</a></span> Azért eleinte, mig nem ismertem meg
jobban az egyiket is, a másikat is, hallani se akartam az uramról,
és ebben az időben mindenféle ostobaságot összeabajgattam, hogy így
meg úgy, sohase megyek hozzá, inkább a kútba ugrom. Ennek persze
híre kelt, de annak nem kelt híre, mert nem mondtam el senkinek,
hogy nekem már akkor is nagyon tetszett az uram egész megjelenése
és modora, magatartása. Nem is ellenkeztem olyan sokáig, mint
beszélték, mert minél többször találkoztam az urammal, annál
kevésbbé idegenkedtem tőle, de annyi igaz, hogy nem mindjárt
mondtam igent, mert szörnyen naivul gondolkoztam a házasságról s
tele voltam holdvilággal. Mit tudtam én akkor a világról?! Olyan
libácska voltam, hogy ma csak nevetni tudok akkori képzelgéseimen;
hogy mi az élet, egy afféle ostoba kislány, a milyen én voltam, nem
is gyanítja. Összebeszéltem hetet-havat, de azt se tudtam, mi fán
terem: szerelem, házasság. Kislányos sunyisággal eltitkoltam, hogy
a kérőm is sokat motoszkál a fejemben; persze, azt csak később
tudtam meg, hogy tulajdonképpen mindig őt szerettem. De mikor a
szüleim a lelkemre beszéltek, készségesen engedelmeskedtem és ha
nem is valami vígan mentem az esküvőmre, engem bizony nem kellett
kényszeríteni, az már nem igaz. És azt csak neked vallom meg, hogy
meglehetősen hamar beletörődtem a sorsomba; végre is az embernek
kinyílik a szeme. Az ember lassankint rájön, hogy az életben, ha
sok benne a baj, van szép és jó is és ha az első esztendőben sokat
kellemetlenkedtem az uramnak, ez már afféle meggyőződés nélkül való
háboruság volt, hasonló a régóta duzzogó gyerek utolsó
rosszalkodásaihoz, a melyek már csak arra valók, hogy az uzsonnázó
asztalnál a méltóságérzet csorbája nélkül jelenhessék meg. Igaz,
<span class="pagenum"><a name="Page_274" id=
"Page_274">-274-</a></span> hogy azt a változást, a mely bennem
véghez ment, eltitkoltam még az uram előtt is, de ha akkor
rejtegettem az érzéseimet, most már, kivált neked, elmondhatom,
hogy akármennyit rosszalkodtam az első esztendőben, alattomban már
akkor úgy gondolkoztam, hogy az élet szebb, mint régente képzeltem.
És minél inkább mult az idő, annál szebbnek találtam.</p>
<p>Mért ne mondanám el neked, hogy éppen nem vagyok olyan
sajnálnivaló, a milyennek gondoltál?! Nem beszéltem volna erről
most sem, a mint nem beszéltem eddig soha, mert… Mert eleinte
szégyeltem leánykori együgyüségemet, később pedig nem beszélhettem
magamról: a te dolgod fontosabb volt, mint az enyém. Most se
találom helyénvalónak, hogy téged, a kit nagy, komoly, szomorú,
súlyos kérdések foglalkoztatnak, az én aprócseprő ügyeimmel
untassalak, de ha már kérded, mégis csak elmondom, a mi
valamennyire érdekelhet.</p>
<p>Tehát: nekem is vannak bajaim és néha nagyon sok bajom van, de
nem vagyok sajnálnivaló, nem vagyok szerencsétlen.</p>
<p>Nem élünk valami nagy kényelemben, de olyan szegénységben sem,
mely az életünket nyomoruságossá tenné. A falut, a hol
meghúzódtunk, nem találom unalmas fészeknek; megszoktam, a
nagyvárosi élethez talán már nem is tudnék hozzászokni; és nekünk
is vannak apró örömeink, kedvteléseink, a melyeket te nem ismersz.
Igaz, hogy nem járunk szinházba, hangversenyre, bálba, de ha egy
esztendőben egyszer fölmegyünk Pestre és elnézünk valamelyik
szinházba: egy évig beszélünk az előadásról. És itthon is vannak
szórakozásaink. Szalón, zsúr, egyesület, finom lelkü nők egymást
vigasztaló kis köre: minderről csak a könyvekből tudok, de mi is
összejövünk, egyforma <span class="pagenum"><a name="Page_275" id=
"Page_275">-275-</a></span> emberek, néha még tánczolunk is.
Mellettünk, egy másik szobában, a gyermekeink játszanak; ha
elvétve, este is fenmaradunk, elaltatjuk őket, s mi tovább
mulatunk. Ékszert, az igaz, utóljára a múzeumban láttam; szép
toalettekre se vágyódom: olyan ruhákban, a minőket te talán soha
sem, vagy ha igen, legalább is két esztendővel ezelőtt viseltél, én
vagyok itt a legelegánsabb asszony. Utazni! Még csak az kellene! Ha
tudnád, hogy gyerekekkel utazni micsoda szörnyü penitenczia, örökre
elmenne a kedved minden kirándulástól! És ha Ellen Key csak azért
nem helyesli a korai házasságot, mert az az asszony, a ki igen
fiatalon került főkötő alá, nem utazhatja ki magát kedvére: akkor
nincs miért vádolnom magam, akkor én belenyugszom sorsomba. Sőt,
akármit mondjon Ellen Key, nekem jól esik az a remény, hogy mire a
gyermekeink felnőnek, mi még nem leszünk öreg emberek.</p>
<p>Azt mondhatnám: hogy boldog vagyok… ha az uram többet ülne
itthon.</p>
<p>Természetesen, nekem is sok a bajom. Azonkivül, hogy az uram
néha magamra hagy: vesződségem van bőven. Aztán a gond s a mi a
legrettenetesebb: a gyerek-betegségek! Egy nagy szomorúságom is
volt. Csak neked mondom el; más előtt, ha rám bizonyítanák is,
letagadnám, mert szégyellem. Képzeld, véletlenül megtudtam, hogy
egyszer – azóta gyanakszom, hogy talán többször is – megcsalt az
uram, igen, nem tudom megérteni, el se akartam hinni, de megcsalt.
Ne itéld meg ezt a dolgot nagyon szigoruan: volt némi mentsége, ha
ugyan egyáltalán van mentség erre a szörnyűségre. Először is
akkortájt beteges voltam, aztán hosszabb ideig el kellett maradnia
hazulról, majdnem egy hónapig!… de az eset nem is volt nagyobb
jelentőségü, mert arról a hölgyről nem érdemes <span class=
"pagenum"><a name="Page_276" id="Page_276">-276-</a></span>
beszélni, és az uram, akkor az egyszer, kivételképpen, becsípett!
Még egyebet is mondott mentségül, a mit, azt hiszem, csak a
békesség kedvéért, jóindulatból, sajnálatból talált ki. Azért
nagyon rosszul esett, hogy ennek is meg kellett történnie; és
sokáig nem tudtam megbocsátani, hogy ilyen szégyenbe ejtett.</p>
<p>Ugy érzem, akkor is megbocsátottam volna, ha ez a váratlan
csapás akkor ér, a mikor még nem voltak gyermekeim. Bár most már
nem tudom elképzelni a világot a gyermekeim nélkül. Bizony, nem
tudod, mit beszélsz, ha örvendezel azon, hogy nincsenek kicsinyeid.
A sok gyerek nagyon jó társaság; nem is képzeled, hogy
zenebonájukban milyen sok vígasztalást lelhet az olyan asszony, a
ki nem törekszik valami különös lelki magaslatra.</p>
<p>Lehet, hogy mosolyogsz rajtam.</p>
<p>Nem érek rá sokat olvasni, mert kicsinyes tennivalóim
meglehetősen elfoglalnak, de valahol (a könyv czimére már nem
emlékszem, a szerzőjéről is csak annyit tudok, hogy a norvégok
egyik büszkesége) egyszer azt olvastam, hogy az asszonynak az a
készsége, a melylyel beletörődik a szenvedésbe, tulajdonképpen:
masochismus. Erősen gyanítom, hogy a jeles norvég ez alkalommal
szellemi magaslatáról kissé messzire hajította a sulykot. Én
legalább semmiféle perverz gyönyörüséget nem találok abban, ha
valami rosszat kell elszenvednem; akkor se, ha az uram méri rám ezt
a megpróbáltatást. De tudom azt, hogy az ember sokat kénytelen
megbocsátani a másiknak, ha ezzel a másikkal együtt akar élni, és
tudom azt is, hogy a ki csak azért keresi a szabadságot, hogy az
első helyett egy másodikkal, tökéletesebbel álljon össze, megcsalja
magát, mert: plus ça change, plus c’est la même chose. <span class=
"pagenum"><a name="Page_277" id="Page_277">-277-</a></span></p>
<p>És nem hiszem, hogy megadásom: a született rabszolga ösztönszerü
meghunyászkodása. Nekem úgy rémlik, mintha egy kissé túloznának
azok, a kik azt mondják, hogy a fel nem lázadó asszony élete ma
tisztára rabszolga-sor. Mindenesetre kibékít a helyzetemmel, hogy
közvetetlenül mellettem, velem szövetségben, nagyrészt értem és az
enyéimért, egy másik rabszolga fut-fárad, vesződik, izzad, töri
magát és verejtékezik, egy másik rabszolga, a ki férfi s a kinek a
sora átkozottul hasonló az enyémhez.</p>
<p>De azzal meg éppen tisztában vagyok, – ismerem magamat s
ismertem egy kevéssé más asszonyokat is, – hogy nagy
általánosságban, mi asszonyok, nem vagyunk olyan rosszak, mint a
fenségesen beteges bölcsek mondják, és semmiesetre se vagyunk
rosszabbak, mint a férfiak, a kik között szintén temérdek betörő
akad. Nem olvastam Weiningert és nem is fogom elolvasni soha; nem
vagyok kiváncsi erre a keserüszájú bölcsészre. A világnézete nem
érdekel; az ilyen világnézetnek csak egy magyarázata lehet: az,
hogy ez a bölcselő rossz kulcscsal próbálta nyitogatni a női sziv
rejtekét.</p>
<p>Nem olvastam Ellen Keyt sem; csak sokat olvastam róla. Azt se
tudom, hajadon-e, vagy asszony, a mi különben az ő korában már
mindegy. Hajadonnak képzelem, mert egy férjes asszony nem
tapasztalhat annyit, mint egy szabad, független hajadon, s abból, a
mit róla olvastam, úgy tetszik, mintha nagyon jól ismerné az életet
és az embereket. Tájékozatlanságom megmagyarázza, hogy nem tudom,
miért nevezed őt a gyermekek nagy védőjének. Úgy látszik, csakugyan
hajadon. Mert Kassai Vidor, a kinek a filozófiája épp oly eredeti,
mint a Weiningeré, egyik nagy bölcsészeti művében, ha jól
emlékszem: a »Hullámok« – ban, azt írja, hogy a gyermekeket úgy
védelmezzük <span class="pagenum"><a name="Page_278" id=
"Page_278">-278-</a></span> meg a legsikeresebben, ha nem adunk
nekik életet.</p>
<p>Ezek után talán nem fogod csodálni, ha megvallom, hogy leveledet
– és vívódásaidat – nem értem egészen, tökéletesen. Hogy lehet nem
szeretni egy jó férjet, – a kibe egyszer szerelmesek voltunk! –
pláne, ha az ember nem szerelmes másvalakibe?! Mintha valamit mégis
elhallgattál volna előttem. Mintha leveledben egy kis rejtelem
volna, melynek a nyitját nem tudom megtalálni.</p>
<p>Hogy a házasság szerencsétlen intézmény?! Az bizonyos, hogy a
házasság sok roszszal jár, de mint a szerelemben, van benne egy
kevés jó is, hiszen a kettő, végre is, nem zárja ki egymást. Persze
a tűrhető házasságnak elengedhetetlen föltétele, hogy a két lélek
és nemcsak a két lélek… de csak így röviden nem tudom
megmagyarázni, hogy mit akarok mondani, és abba kell hagynom az
írást, mert a legkisebbik gyerekem már nagyon ránczigálja a
szoknyámat.</p>
<p>Isten áldjon, édesem; egy pár nap mulva ujra írok.</p>
<p class="right"><i>Nelli</i>.</p>
<hr class="chap" />
<div class="chapter"></div>
<p><span class="pagenum"><a name="Page_279" id=
"Page_279">-279-</a></span></p>
<h2>FELVILÁGOSODÁS.</h2>
<p>Két hölgy beszélget:</p>
<p>– Tiz szóval… nem, két szóval elmondom, hogy miről van szó.
Elvállaltam a <i>Női Munka</i> szerkesztését. Ez a folyóirat nálunk
egyetlen lesz a maga nemében; és előkelő szinvonalu, mint például a
<i>Mutterschutz</i>. Dolgozni fognak belé az összes európai
nevezetességek; a <i>Mutterschutz</i> irói is mind: Ellen Key,
Lisnevszka Mária, Schirmacher Käthe doktor, Braun Lily, Stöcker
Helén doktor, Fürth Henriette, Streitberg grófné, Bleuler-Waser
Hedvig doktor, Schreiber Adél, Eckstein Emma, Simon Helén,
mindenki. Képzelheted, milyen ambiczióval csinálom az első számot;
az első számban ki akarok tenni magamért. A közlemények nagyrésze
már megvan; ilyet még nem láttak nálunk. Az első czikket maga Ellen
Key írta, a mi persze már egymagában is biztosítja, hogy rendkivül
előkelő szinvonalon leszünk. Az egyik legkedvesebb eszméjéről
irattam vele; tudod, arról, a mit a szerelem evolúcziójáról szólva
fejt ki, hogy tudniillik a házasság elavult intézménye csakis abban
az esetben tartható fenn, ha a házasfelek nem fognak együtt
lakni.</p>
<p>– Érdekes czikk lehet. <span class="pagenum"><a name="Page_280"
id="Page_280">-280-</a></span></p>
<p>– Érdekes és komoly, mint a halál. De ez nem minden. A második
czikk Lisnevszka Máriától való. A gyermekek felvilágosításának nagy
apostola természetesen nem írhatott másról, mint erről a már nem
uj, de elnyűhetetlen témáról… ez a téma, lelkem, tartósabb, mint a
legjobb czérnaszövet. Talán nem kell mondanom, hogy a czikk
végtelenül érdekes; őrülten fogják venni a trafikokban. Egymagában
is biztosítja az első szám sikerét. Még a harmadik czikk is
külföldi nagyság munkája. Stöcker Helén ír benne a sexuális etika
reformjáról. De a negyedik czikket már hazai nevezetesség írta.
Ennek a czíme: »A szabad szerelem és a fajnemesítés«. Aztán én
írtam egy apróságot… szerény, jelentéktelen irka-firka, de a tárgya
a legfontosabb a világon: szóvá teszem, hogy mire tanítsuk meg
azokat, a kiket a nép tudós asszonyoknak nevez. Aztán a Göndör
Sándorné essay-je következik. Göndörné Ellen Key mellett tör
lándzsát, és Magyarország nevében is megköveteli, hogy a házasfelek
ne lakjanak együtt.</p>
<p>– Jól teszi, de mit szól ehhez Göndör Sándor?</p>
<p>– Örül, hogy a felesége nem az ő hátán töri el a lándzsát. Egy
férj mindig örül, ha a felesége megírja azt, a mit különben
elmondana. De várj, hadd mondom el, hogy mi lesz még az első
számban. Még csak egy szó. Göndörné könnyebbfajta elmefuttatása,
hogy ne mondjam: lírai zsörtölődése után egy súlyos tartalmu
társadalom-filozófiai tanulmány következik; Kovácsné értekezik
benne arról a nagy kérdésről, hogy: mit tegyünk a házasságon kívüli
anyák gyermekeiért?</p>
<p>– Azt hiszem, erre a nagy kérdésre Kovácsné egy igen rövid
mondatban is megfelelhetne.</p>
<p>– Hogy-hogy? <span class="pagenum"><a name="Page_281" id=
"Page_281">-281-</a></span></p>
<p>– Mit tegyünk a házasságon kívüli anyák gyermekeiért? Azt, a mit
elmulasztunk megtenni a tulajdon gyermekeinkért!</p>
<p>– Te tréfálsz!</p>
<p>– Hiszen te is tréfáltál!</p>
<p>– De a czikk nem tréfa. Egy vékányi idézet van benne Forelből,
Blochból, Havelock Ellisből, Michelsből és Kurz Izoldából. Édesem,
a ki ennyit tud idézni, az joggal büszkélkedhetik vele, ha a
gyermekei mosdatlanok. És a következő czikk még kevésbbé tréfa. Ez
már egyenesen szenzáczió. Egy nyolczgyermekes anya mondja el benne,
milyen megfigyeléseket tett a gyermekein, a mikor Lisnevszka Mária
tanácsát követve, a nyolczadik baba eljövetele alkalmával
felvilágosította a többi hetet… mert a fájdalomban igazán nincsen
titkolni való.</p>
<p>– No, arra magam is kiváncsi vagyok, hogy mit mondtak a
gyermekek?</p>
<p>– Képzeld, a kis leányok elhatározták, hogy: be kell szüntetni a
világot, a fiúk ellenben igen lelkesedtek, és azt mondták, hogy:
»Sőt ellenkezőleg!«</p>
<p>– Ilyet csakugyan nem igen hallott az ember, legalább erre,
mifelénk. Meglehet, hogy Orosz- és Lengyelországban, vagy
Skandináviában már nem szokatlan ez, mert, úgy látszik, nem lehet
kitalálni olyan vad dolgot, a mi Dániában és Svédországban
érthetővé ne válnék, s Norvégiában alighanem tótágast járnak az
emberek…</p>
<p>– Igen, az északon támadt világosságban ez a módszer már
kiállotta a tűzpróbát.</p>
<p>– Igen, Észak legmagasabban lévő és leghomályosabb helyein az
embereknek valami csodálatos bagolyszemüknek kell lenniök, hogy
igazságokat fedeznek fel a homályban és a megzavarodottságban is…
<span class="pagenum"><a name="Page_282" id=
"Page_282">-282-</a></span></p>
<p>– De ez még semmi.</p>
<p>– Már bocsáss meg…</p>
<p>– Úgy értem, hogy az még semmi, a mit neked most két szóval
elmondottam. A mint láthatod, mindegyik czikkem érdekes, de az első
számomnak nem Ellen Key, nem Lisnevszka, sőt nem is a
nyolczgyermekes anya lesz a főékessége, hanem valami más. A <i>Női
Munka</i> első füzetének nagy ütőkártyája egy monstre-ankét lesz, a
melyet a gyermekek felvilágosításának elnyűhetetlen kérdéséről
rendezek. Ezt a hálás témát még nem aknázták ki eléggé; soha se
lehet eléggé kiaknázni. Az én első számomban tehát erről a
kimeríthetetlen tárgyról minden nő nyilatkozni fog, a kinek csak
egy kis neve van. Úgy a hazaiak, mint a külföldiek. Természetesen
nem arról, hogy szükséges-e a felvilágosítás? – mert ez már nem
kérdés. Hanem arról, hogy a felvilágosításnak mikor és miképpen
kell megtörténnie? Neked is nyilatkoznod kell. Írj hosszan, vagy
írj röviden, a hogy kedved tartja; ha többet nem adsz, tiz sorral
is beérem.</p>
<p>– Ne vedd rossz néven, de tiz sort se írok.</p>
<p>– És ugyan miért nem írnál?</p>
<p>– Már azért sem, mert úgy érzem, hogy ha egy nő az efféle
nézetnyilvánítással kilép a nyilvánosság elé: ilyenkor nem
vigyázhat eléggé a tollára. Ha én mindenkinek elmondom, hogy
miképpen gondolkozom a legkényesebb témákról, ezt nem tehetem a
nélkül, hogy el ne áruljak valamicskét abból is: miféle
tapasztalatok vagy érzések vezettek erre a gondolkozásra? Már pedig
az ilyen közlések az én érzésem szerint nem igen férnek össze a
nőiességgel. Sok nyilatkozatot olvastam már a te kérdésedről is; de
úgy találtam, hogy majdnem valamennyi, többé vagy kevésbbé, a
nőiesség rovására történt. És én ebben a tekintetben <span class=
"pagenum"><a name="Page_283" id="Page_283">-283-</a></span> egy
kicsit maradi vagyok. Persze, nem szólok a nagymamákról; azok már
beszélhetnek. De én még nem vagyok nagymama.</p>
<p>– Ej, igazán nem értelek! Micsoda özönvíz előtti prüdéria ez?!
És te, a ki egy kitünő könyvet fordítottál le a nőknek a munkához
való jogáról!… A kit a feminista törekvések egyik buzgó munkásának
néztünk! De, édesem, ezen már régen túl vagyunk! Hidd el, ha
elárullak: azt fogják képzelni rólad, hogy nem vagy eléggé művelt
és nem vagy eléggé eszes!… De hát nézd meg azokat a
tizennyolcz-húsz éves leányokat, a kik Lisnevszka Máriát
hallgatják!… Vagy nézd meg azokat a külföldi jeleseket, a kik egész
életükön át nem csinálnak egyebet, csak a legkényesebb témákról
írnak vagy beszélnek, a kik úgyszólván kereskednek a legkényesebb
témákkal!</p>
<p>– Nem fogom a példájokat követni. Különben a nyilatkozatomnak
aligha vennéd hasznát. Mert én tudok sokkal nagyobb bajokat is,
mint hogy: elmulasztottuk felvilágosítani a gyermekeinket, és nem
látom át ennek a propagandának a sürgősségét, annál kevésbbé, mert
ismerek komoly bajokat és sürgős tennivalókat, a melyekkel soha se
gondoltok!</p>
<p>– Hogyan? Csak nem vagy a felvilágosítás ellen?</p>
<p>– Nem vagyok se ellene, se mellette, mert azt hiszem, hogy ez
eddig is mindig megtörtént, Lisnevszka, mindnyájatok, tudós
hozzákészülődés és a sokat emlegetett károk nélkül, a maga helyén
és idejében. Először is a fiúk felvilágosításáról nem érdemes
komolyan beszélni; az én önkéntes fiam, legalább, bár én soha se
beszéltem neki efféléről, nem várt Lisnevszkára, és azért, hála
Istennek, egészséges gyerek. A leányok is mindig megtudták, a mire
éppen szükségük volt; és talán nem azok jártak a legrosszabbul, a
kiket a legkésőbb <span class="pagenum"><a name="Page_284" id=
"Page_284">-284-</a></span> világosítottak fel, mert ezek nem
kávéskanalankint barátkoztak meg a tudománynyal, hanem teljes, és
becsületes magyarázatot kaptak a férjüktől, úgy hogy nem
epeszthette őket a további kiváncsiság – a mit Lisnevszka Mária
aligha mondhat el az ő tanítványairól. Azt pedig ez az apostol soha
se hiteti el velem, hogy a szegény, szánandó, elveszett teremtések
társadalmi bukását, vagy a másfajta bajokat, betegségeket igen
sokszor a tudatlanság okozza. Az ilyen eset csak csodálatos
ritkaság lehet; a kit efféle baj ér, rendesen jó rég tisztában volt
mindennel, de tájékozottsága, tiszta látása nem mentette meg;
milliót buktat el addig, néha a szerelem, többször a bűn, s
legtöbbször a nyomor, a mig megtalálod azt a fehér hollót, a kit a
tudatlansága veszített el.</p>
<p>– De azt csak elismered, hogy jobb, ha a szülő, az orvos, vagy
az iskola világosítja fel a gyermeket, mintha ismereteit
cselédektől vagy romlott gyermekektől szerzi?</p>
<p>– Ne bízzátok a gyerekeiteket a cselédekre, addig se, a mig
felolvastok, inkább ne olvassatok fel. Arra is ügyelhet a szülő is,
az iskola is, hogy a vásott gyerekek ne tarthassanak káros
prelekcziókat a romlatlanoknak. Egyébként, ha azt képzelitek, hogy
csak a csunya tréfákkal fűszerezett felvilágosítás keltheti fel a
veszedelmes kiváncsiságot, s a komoly, de szükségképpen tökéletlen
felvilágosítás már nem keltheti fel: csak áltatjátok magatokat és
felültetitek egymást. A lényegben van itt a veszedelem, és nem a
tréfás garnirungban. Képtelen vagyok megérteni a Lisnevszkátokat.
Nem abban látja a nagyobb bajt, hogy a szegény emberek egy szobában
alusznak a gyermekeikkel, hanem abban, hogy a szegény emberek nem
magyarázzák el a gyermekeiknek – idejekorán és alaposan
<span class="pagenum"><a name="Page_285" id=
"Page_285">-285-</a></span> – a mit az egyetlen szobában
gyanítaniok kell, de a mit még nem tudnak. Mintha mégis jobb volna
emezeknek, ha nem kellene gyanítaniok semmit és nem volna szükségük
szüleik sürgős magyarázatára.</p>
<p>– Hiszen akkor te nem vagy feminista!</p>
<p>– De az volnék, vagy mi, és szeretném, ha propagandát tudnék
csinálni annak a hitemnek, hogy a nőknek, igenis, minden téren
joguk van a munkához. De éppen azért szeretném, ha egyszer már
abbahagynátok a felvilágosítás kérdésének a bolygatását. Mért nem
álltok már egyszer valami egyébbel a nyilvánosság elé? Azt hiszem,
tanultunk már annyit, hogy érdeklődhetünk más valami iránt is. Mért
adtok fegyvert az ellenségeink kezébe? Vagy talán ezeknek van
igazuk, és a legkényesebb téma folytonos feszegetése: a gyermekek
felvilágosítása volna az az egyetlen női munka, a mely benneteket
igazán és komolyan érdekel?!…</p>
<hr class="chap" />
<div class="chapter"></div>
<p><span class="pagenum"><a name="Page_286" id=
"Page_286">-286-</a></span></p>
<h2>RÉGI ISMERŐSÖK.</h2>
<p>A gyorsvonat egyik elsőosztályu fülkéjében két utas foglalt
helyet: egy magánosan utazó, még egészen csinos hölgy és egy sok
podgyászszal megáldott, már kopaszodni kezdő úriember. A hölgy
harmincz-harminczkét évesnek látszott, tehát nem lehetett több
harmincznyolcznál; az öltözködése csorbátlan izlésre, és ha nem is
éppen vagyonra, mindenesetre elsőosztályu jómódra vallott. A
sokpodgyászos úr ötven esztendős lehetett; de bátran hazudhatta
volna magát negyvenötnek is. Meglátszott rajta, hogy mindig
gondosan ápolta a személyét, és hogy eléggé jól gazdálkodott az
életerejével. Már aligha szokott versenyezni a huszárhadnagyokkal,
de azokon a fürdőhelyeken, a hol sokkal több az asszony, mint a
férfi, a számottevő udvarlók közé sorozták volna.</p>
<p>Alig hogy elhelyezkedtek, a póttartalékos gavallér nyomban
beletemetkezett először is a hölgy, aztán a hölgy minden
hozzátartozóságának részletes méltatásába. A keleten élő emberek
tökéletesen nyilt tekintetével nézelődött, de azért érdeklődése nem
volt sértően tolakodó; a szemejárásából is ki lehetett olvasni,
hogy világotjárt és élnitudó ember.</p>
<p>Miután szakértő pillantása gyorsan megbecsülte a hölgy holmiját,
figyelme visszatért érdeklődése főtárgyához, <span class=
"pagenum"><a name="Page_287" id="Page_287">-287-</a></span> a
holmik gazdájához, a ki vele szemben, a fülke másik sarkában
huzódott meg.</p>
<p>– Meleg fényü szem, szép száj – szólt magában – gyönyörü nyak és
váll, ritka jó derék, se kurta, se hosszu, általában szinte junói
alak, mely azonban nem sír a soványító kúra után, arányosan kicsiny
és formás láb, kitünő suszter, egészen az én zsánerem!</p>
<p>Aztán egy pár pillanatig rajta volt, hogy kövesse Ariosto
tanácsát és abból, a mit láthatott, kitalálja mindazt, a mit már
nem kötöttek az orrára.</p>
<p>Ennek a talány-fejtegetésnek egész tudománya van, a melynek
Brantôme mester, a hindu bölcsek, és egy kitünő arab író, az
»Illatos kert« szerzője, a legtudósabb tanárai. E kitünő vezetők
nyomán a póttartalékos gavallér elvégezte, hogy minél többet tud
kitalálni, maga a találgatás annál kevésbbé elégítheti ki.</p>
<p>Budapesttől Kőbányáig azt tanulmányozta, hogy a megismerkedés és
a bizalmasabb közeledés »lehetséges-e?« Kőbányától Rákosig
meggyőződött róla, hogy érdeklődése a legkevésbbé se alkalmatlan a
szép asszonynak, sőt, hogy érdeklődése pár percz óta viszonzásra
talál. Rákoson túl a beszélgetésnek már csak valami jobb ürügyét
keresgélte – mert nem kezdheti akármilyen ostobasággal, mint egy
fiatalember… az öregedésnek is megvan a maga szemérme – a mikor
egyszerre csak a hölgy váratlanul megszólalt:</p>
<p>– Ugyan, mondja kérem, nem Szombathy Pál urhoz van
szerencsém?</p>
<p>A gavallér az első pillanatban elámult, aztán majd kinézte a
szemét. Szerette volna megsarkantyuzni az emlékezetét, de hiába
bámészkodott útitársára, ő, a ki olyan sokat tudott kitalálni, azt
már nem találta ki, hogy ki lehet ez a hölgy, a ki őt ismeri és
nevén szólítja. <span class="pagenum"><a name="Page_288" id=
"Page_288">-288-</a></span></p>
<p>– Nem ismer meg?! – csodálkozott a hölgy. És jóizüen
nevetett.</p>
<p>– Nagyságos asszonyom – hebegte a gavallér – az igazat
megvallva… pedig nagyságos asszonyom az első pillanattól fogva
olyan ismerősnek tünt fel előttem!… de már nagyon régóta nem voltam
Magyarországon… nagyságos asszonyom akkor még nyolcz-tiz éves
leányka lehetett…</p>
<p>– Ez persze hizelgés akar lenni – szólt a hölgy, a kit a
gavallér elképpedése láthatóan mulattatott. – Sohase erőlködjék! Ez
a rossz emlékezet egy cseppet se hizelgő rám nézve. Igaz ugyan,
hogy rég nem láttuk egymást, és azóta nagyon megváltozhattam… De
érdekes, csakugyan nem ismer meg!</p>
<p>Majdnem kaczagott.</p>
<p>A nevetés hangja végre régesrég eltemetett emlékeket
bizseregtetett meg a gavallérban.</p>
<p>– Ida! – kiáltott fel. Majd más formában ismételte ezt a nevet,
halkabb és gyöngédebb hangon:</p>
<p>– Dusika!</p>
<p>És mintha egy parányi megindulás is rezgett volna a
szavában.</p>
<p>– Ilyenek maguk férfiak! – szólt a junói alaku Dusika. – Igaz,
hogy majdnem húsz év múlt el azóta!… de akkor az élete
boldogságának nevezett!… és tessék, most egy negyedóráig néz… talán
órákig nézhetett volna, s eszébe se jut, hogy valaha ismert… nem
ismer meg még akkor se, a mikor megszólítom!… Azt, a ki egy évig,
nem… tizenhét hónapig a felesége volt! Hát olyan nagyon
megváltoztam?! Annyira megvénültem?!</p>
<p>– Jól tudja, hogy ez nem igaz. Csak más lett. Viruló szép
asszony… Mig akkor… akkor… sápadt, vézna, beteges, törékeny kis
síróbaba volt… <span class="pagenum"><a name="Page_289" id=
"Page_289">-289-</a></span> Ó, nagyon bájos kis penészvirág volt,
de csak egy kis penészvirág!… Maga már nem emlékszik, hogy milyen
volt akkor… de én emlékszem, hogy milyen volt az a csúnya baba, a
ki sohase akart tudni rólam… és a ki, miután vagy három esztendeig
hiába törtem magamat egy gyöngédebb pillantásáért, végre is a
faképnél hagyott! Emlékszik még! Másfél esztendeig nem akart a
feleségem lenni; aztán, mikor a szülei mégis csak rábeszélték, hogy
a feleségem legyen, még tizenöt hónapig imádtatta magát hiába!…
pedig eléggé dédelgettem!</p>
<p>– Talán éppen az volt a hiba, hogy tulságosan dédelgetett. De
hagyja ezt! Úgyis eléggé megbántam, hogy nem maradtam meg maga
mellett!…</p>
<p>– Hogyan? Hát…</p>
<p>– Ó, nem is képzeli, mennyi szemrehányást tettem magamnak azért,
hogy akkor olyan ostoba voltam!…</p>
<p>– No lássa!</p>
<p>– De ne beszéljünk rólam. Beszéljünk magáról. Az én kedves
jóbarátomról. Arról az egyetlen férfiról, a ki mindig csak jó volt
hozzám. Mondja, hol járt, mit csinált azóta? Úgy eltünt akkor,
mintha a föld nyelte volna el. Hírt se hallatott magáról; azt se
tudtuk, él-e még, vagy meghalt.</p>
<p>– Sokat törődött velem!</p>
<p>– Ne higyje, hogy valaha elfelejtettem a hozzám való jóságát! És
nemsokára nagyon is sokat gondoltam magára. De ne beszéljünk rólam.
Mondja el, mit csinált az alatt a roppant hosszú idő alatt? Hol
élt? Van-e családja? Vannak-e kis babái, vagy már nagyocska babái?…
mert már nagy gyermekei lehetnek.</p>
<p>– Nincsenek. Nem házasodtam meg másodszor.</p>
<p>– Kár. Nagy hiba, ha az olyan ember, mint maga, nem szaporítja
el a fajtáját. Nagyon kellenének az ilyenfajta emberek, egy kicsit
ellensúlyozni a többieket. <span class="pagenum"><a name="Page_290"
id="Page_290">-290-</a></span> Hát beszélje el, hová ment, a mikor
egyszerre csak eltünt? Merre járt és mivel foglalkozott azóta?
Beszéljen el mindent. Nagyon érdekel, milyen volt az életesora.</p>
<p>– Az én történetem nagyon rövid. Mikor maga, egy nem éppen szép
napon, megvallotta nekem, hogy sohase szeretett, hogy nem tud
szeretni, hogy csak a szülei kényszerítették hozzám, hogy mást
szeretett, hogy a szerelmese nélkül tovább nem élhet, hogy el akar
tőlem válni, hogy ahhoz akar férjhez menni, a kit szeret, hogy ez
mindig el akarta venni, és most már el is veheti, – nagyon
elszégyeltem és elbusultam magamat. Nem akartam itthon maradni, a
hol minden magára és a házassági balesetemre emlékeztetett. Éppen
ezekben a szomorú napokban kaptam ajánlatot egy külföldi czégtől;
hirtelen elhatároztam magamat és kimentem Kis-Ázsiába vasutat
építeni. Ez eltartott egy pár esztendeig. A pusztaságban, a hol
dolgoztam, nem volt alkalmam pénzt költeni; mikor befejeztük a
munkát, nagyobb összegü keresmény jutott a kezembe. Ezzel a pénzzel
megszállott a vagyonszerzés láza. Meg akartam gazdagodni, és
felcsaptam kereskedőnek. Tönkre mentem és megint elülről kezdtem.
Aztán da capo. Négyszer vágódtam földhöz és négyszer keltem fel
ujra; végül mégis csak megszereztem azt a vagyont, a melyre
áhítoztam. Most aztán hazajöttem pihenni. Mindössze ennyi történt
velem.</p>
<p>– Akkor hát gratulálhatok magamnak. Mert nekem köszönheti, ha
meggazdagodott.</p>
<p>– Bocsánat, magam is igyekeztem.</p>
<p>– De ha én akkor véletlenül úgy gondolkozom, hogy a legjobb lesz
belenyugodnom a sorsomba, hogy a nő tűrésre, megadásra, szenvedésre
született – a mi engemet illet, most már nagyon sajnálom, hogy nem
így gondolkoztam – akkor most talán volna vagy nyolcz gyermekünk,
és talán nagyon szegények volnánk. <span class="pagenum"><a name=
"Page_291" id="Page_291">-291-</a></span></p>
<p>– Vagy talán volna tizenkét gyermekünk és nem volnánk szegények.
Mit tudjuk azt, hogy mi volna?! De hát beszéljünk most már magáról.
Van sok kis babája? Már nagyocskák lehetnek.</p>
<p>– Nincsenek gyermekeim.</p>
<p>– Ugyan! És Bodor Béla úr, szerencsés vetélytársam?</p>
<p>– Az igazat megvallva, nem tudom, hogy hol van.</p>
<p>– Ne mondja! Csak nem vált el attól is?</p>
<p>– De bizony elváltam.</p>
<p>– Attól, a kit szeretett? Hát ebbe a házasságába se vitt egy kis
türelmességet? Akkor már mégis csak magában volt a hiba.</p>
<p>– Mit akar?! Ha egy erőltetett házasság nem sikerül, az csak
tűrhetetlen; fel kell bontani és pont. De ha egy szerelmi házasság
nem sikerül, az maga a pokol. Mit mondjak magának?! Lássa, magára
mindig hálával és barátsággal gondoltam; ezt az embert pedig úgy
meggyűlöltem, mint még soha senkit. De hagyjuk ezt! Szomorú
történet ez, a mely magát csak untatná és engem még ma is idegessé
tesz. Rágondolni se szeretek.</p>
<p>– És régi történet?</p>
<p>– De milyen régi! Három évig se éltünk együtt.</p>
<p>– Szóval, ha tovább epedek, mint a hű szerelmesek, és egy kicsit
vártam volna…</p>
<p>– Ne is mondja, mert ríva fakadok!</p>
<p>– Visszajött volna hozzám?</p>
<p>– Akár mezitláb, ha úgy kivánja! És meglehet, hogy most a
legboldogabban élnénk.</p>
<p>– Ki tudja?! Hátha mégis csak jobb így?! Higyje el nekem, hogy a
volná-t sohase lehet kiszámítani. Se előbb, se utóbb.</p>
<p>– Akármilyen udvariatlan, sőt szivtelen, én bizonyosan tudom,
hogy nekem jobb volna.</p>
<p>– Miért? Mi történt azután? <span class="pagenum"><a name=
"Page_292" id="Page_292">-292-</a></span></p>
<p>– Képzelje, harmadszor is férjhez mentem!</p>
<p>– Nagyszerü! Úgy látszik, ha hamar elveszíti a türelmét, a
bátorságát nem veszíti el olyan hamar, mint én. De, remélem, a
harmadik férjétől már nem vált el?</p>
<p>– Nem, még rosszabb az eset. Harmadszor, okulva a szerelmi
regényem tanulságain, már komoly, rendes embert kerestem; nem olyan
könnyelmü betyárt, mint Bodor, hanem olyanformát, mint maga. No, és
megint megjártam. A harmadik férjem nem volt rossz ember, de neki
is jobb lett volna, szegénynek, ha agglegény marad. Eleinte csak a
dolgának élt, később csak a betegségének. Mogorva, már nem fiatal,
beteges, zsémbes ember volt. Rajta voltam, hogy mégis megbecsüljem,
mert már megtört a sors. De istenem, olyan kevéssé voltam a
felesége! No, és aztán meghalt.</p>
<p>– Úgy, hogy most egészen özvegy, miután előbb is özvegy volt egy
kicsit.</p>
<p>– Nem. Ne nevessen ki: negyedszer is férjhez mentem.</p>
<p>– De édes Dusika, hiszen maga egy női Kékszakál!</p>
<p>– Mit tehetek róla, hogy igazi asszony akartam lenni, és mert
becsületes teremtés vagyok, sokáig nem akartam szakítani a
hagyományos formákkal, az erkölcs, a tisztesség, az illendőség,
vagy mit mondjak, minek a követelményeivel?! Akkor még nem tudtam,
a mit azóta megtanultam, hogy a házasság a nőt okvetetlenül
áldozattá teszi, és hogy ez a formaság a legnagyobb gazság mind a
közül a sok dolog közül, a mit a férfiönzés és a számító emberi
gonoszság az asszonyok rovására valaha kitalált.</p>
<p>– Szent isten, csak nem vált el a negyedik férjétől is? Ámbár,
minthogy az özvegysége némi változatosságot vitt a sorsába, most
már minden nagyobb feltünés nélkül újra kezdhette az elválást.
<span class="pagenum"><a name="Page_293" id=
"Page_293">-293-</a></span></p>
<p>– Bár elváltam volna tőle!</p>
<p>– Ez idő szerint tehát ismét férjes asszony.</p>
<p>– Most már igazán magam se tudom, mi vagyok. Se kint, se
bent.</p>
<p>– A negyedik házassága is boldogtalan volt?</p>
<p>– Ez volt a legboldogtalanabb valamennyi közül. Talán azért,
mert ebben a házasságban, okulva a harmadik házasságom tanulságain,
éppen csak a férjet kerestem. Nem is mondhatnám, hogy a gazembernek
nem voltak szeretetreméltó tulajdonságai. De mégis ez a választásom
volt a legrosszabb. Képzelje! A gazember elharácsolta, a mit a
vagyonomból, lopva, pénzzé tehetett, aztán sikkasztott, csalt,
lopott, váltót hamisított, s egy pár nappal előbb, hogy mindez
kiderült, elszökött Amerikába.</p>
<p>– Dusika, bocsásson meg, de a házassági szerencsétlenségeknek ez
a ritka sorozata már nem annyira szomoru, mint inkább
mulatságos.</p>
<p>– Hiszen láthatja, hogy most már én is nevetek rajta! De várjon
csak! Még nem vagyok szomoru történetemnek a végén, és ha érdekli a
sorsom…</p>
<p>– Dusika, elő ne álljon egy ötödik házassággal, mert
elszörnyedek!</p>
<p>– Nem, ez egyszer már éppen torkig voltam a házassággal. Azért,
bár jogczimem bőven lett volna hozzá, nem indítottam meg a
válópert, és a törvény előtt még ma is felesége vagyok ennek a
bitangnak, a kiről azt se tudom, hogy hol van…</p>
<p>– Teringettét, három férje volt, a kikről nem tudta, hogy hol
vannak!…</p>
<p>– Csak nevessen! Higyje el, ez nem csak éppen mulatságos. Egy
kicsit bosszantó is, különösen az olyan asszonyra nézve, a ki
becsületes teremtés, és a ki még elég fiatal ahhoz, hogy…
<span class="pagenum"><a name="Page_294" id=
"Page_294">-294-</a></span></p>
<p>– Igazi asszony maradjon! De hát, Dusika, akkor én éppen a
legjobbkor érkeztem haza Kis-Ázsiából! Ha maga megbánta, hogy
elhagyott, ha már régebben is visszajött volna hozzám, ha mindig
barátsággal gondolt rám… ez engem a legédesebb reménységgel tölt
el… és ha csakugyan érzi, hogy sok-sok szeretettel maradt
adósom…</p>
<p>– Nem várta meg a végét. Ha már mindent elmondtam, el kell
mondanom azt is, hogy én most szabad házasságban élek. Egy
főhadnagygyal.</p>
<p>– Tyű, be hamar leforrázza a reménységeimet!… De hát a szabad
házasságban, ha nem csalódom, a legnevezetesebb az, hogy még csak
nem is házasság… És ha csakugyan én vagyok az egyetlen férfi, a kit
valaha becsült, végre is… maga szabad, mint a madár!…</p>
<p>– A szabad házasság éppen olyan rabszolgaság, mint a másik, a
régi divatu. Az ősi formáju házasságnak minden rossz tulajdonsága
megvan benne, azzal a különbséggel, hogy egygyel több rossz
tulajdonsága van, mint amannak, mert azt az asszonyt, a ki a szokás
és az előitéletek ellenére is vállalja ezt a kötést, az emberek
többé nem tisztelik… itt a férfi még a köztiszteletet is elszedi az
asszonytól. És a helyett, hogy ezért kárpótlást igyekeznék
nyujtani, ő maga az első, a ki az asszonyt nem tiszteli többé.
Mondhatom, az igazi férjeim még csak megbecsültek valamennyire, ha
másért nem, azért, mert a világ előtt a tulajdon nevük viselőjét
süvegelték bennem: mig a szabad férjem!… ez rovásomra írja azt az
áldozatot, a melyet neki hoztam… és annyival többet követel tőlem,
mert helyre kell hoznom azt is, a mit a mások erkölcsi felfogása
ellen vétek. Persze, ezt még nem tudtam akkor, a mikor a
házasságnak ebben az uj formájában a jövő zenéjét üdvözöltem; de
azóta megtanultam, hogy találjanak <span class="pagenum"><a name=
"Page_295" id="Page_295">-295-</a></span> ki akármit, a szerelmi
összeköttetésben, legyen ez akár holtigtartó, akár hosszabb vagy
rövidebb időre tervezett frigy, a nő mindig áldozata lesz a
férfinak… mindaddig, mig az egész világon az nem lesz a szokás,
hogy a férfi és a nő csak egyszer találkoznak s aztán sohase látják
többé egymást.</p>
<p>– Hogyan, Dusika, maga úgy akarná megjavítani a világot, hogy a
szerelmi összeköttetésnek sohase legyen másnapja? De hátha
megkedvelték egymást és örülnének az uj találkozásnak?!</p>
<p>– Én sehogy se akarom megjavítani a világot. A maguk dolga
valami okosabbat kitalálni. Én csak azt tudom, hogy így nincs jól.
Sehogy sincs jól.</p>
<p>– De lássa, Dusika, a mig senki se talál ki valami okosabbat,
egy kis rendnek, legalább egy kis nyilvántartásnak mégis csak kell
lennie! Ne felejtse el, hogy a szerelmi összeköttetésből sokszor
gyermek is származik, és a mig ebben a társadalmi rendben élünk, a
mig a gyermekről a szülőknek kell gondoskodniok, mert az állam, a
társadalom nem gondoskodik, vagy olyan kevéssé gondoskodik, hogy ez
szóra se érdemes…</p>
<p>– Én nem mondom, hogy ne legyen semmiféle nyilvántartás, de
gondoskodni kellene arról is, hogy a nő ne legyen a férfi
rabszolgája. Igazivá kellene tenni a nő szabadságát…</p>
<p>– Például hogyan képzeli ezt?</p>
<p>– Úgy, hogy a szerelmi összeköttetés és az elválás olyan szabad
legyen, mint a költözködés. Például mindenkinek joga volna
bejelentő vagy kijelentő czédulát küldeni egy hivatalba…</p>
<p>– Jaj, Dusika, ahhoz éppen ezernyolczszázmillió tisztviselő
kellene, hogy ezt a temérdek bejelentő és kijelentő czédulát mind
nyilvántarthassa! Mindenki <span class="pagenum"><a name="Page_296"
id="Page_296">-296-</a></span> ennek a hivatalnak a tisztviselője
volna, és még így se győznék a munkát! Hanem, tudja mit? Kezdjük el
a reformot, s küldje el a kijelentő czédulát a főhadnagyának!</p>
<p>– Nem tehetem, mert most még szeret, már a maga módja szerint,
és félek, hogy agyonver.</p>
<p>– Az már baj. Erről ugyan nem tehet a társadalom, csak a
főhadnagy; azért mégis baj. Hanem lássuk csak! Ha igazán olyan
kedves marad, mint a milyen kedves az előbb volt, a mikor azt
mondta, hogy… Mondja, igazán jóérzéssel van irántam? Igazán én
vagyok az egyetlen ember, a ki meg tudta magát becsülni, és a kit
az ex-férjei közül még a leginkább szível? Igazán belátja, hogy
rosszul cselekedett, a mikor semmire se méltatta az én makacs
ragaszkodásomat?</p>
<p>– Igazán. A legkomolyabban mondtam. Ha akarja, meg is esküszöm
rá.</p>
<p>– Csak ne esküdjék! Egyszer már megesküdött és az nem sikerült.
Mondja csak így egyszerüen; elhiszem, mert szeretem elhinni. Akkor
hát van egy mód, hogy kárpótolja azt, a kivel szemben régente nem
volt igazságos. Az ősi mód.</p>
<p>– Mit akar ezzel mondani?</p>
<p>– A szabad házasságnak van egy jó tulajdonsága is: az, hogy,
mint minden házasságot, ezt is meg lehet törni. Ha csakugyan
megbánta, hogy nem maradt meg mellettem: szálljunk ki az első
állomáson, a hol ez a vonat megáll, és – a meddig mást nem gondol –
felejtsük el azt a sok esztendőt, a mig nem láttuk egymást. Pokolba
a főhadnagygyal. Végre is én már régebben kiérdemeltem, hogy
jóságos legyen hozzám, mint ez az ember, a ki a többieknél is
kevésbbé tudja magát megbecsülni! <span class="pagenum"><a name=
"Page_297" id="Page_297">-297-</a></span></p>
<p>– A főhadnagy megérdemelné. És… és…</p>
<p>– Köszönöm az »és«-t…</p>
<p>– De nem lehet.</p>
<p>– Miért nem?</p>
<p>– Mert a főhadnagy vár a vasútnál.</p>
<p>– A szabad házasságnak van egy másik jótulajdonsága is. Nagy
enyhítője a hazugság.</p>
<p>– Agyonverne.</p>
<p>– Tehát másodszor sincs szerencsém. De én negyedszer se szoktam
megadni magamat a sorsnak… Mit nevet?</p>
<p>– Illetlen dolog, de magának megmondom. Hiszen régente elég jó
viszonyban voltunk. Hát éppen ez az… Arra gondoltam, milyen furcsa
volna, ha véletlenül engednék a maga csábítgatásának, ha véletlenül
csakugyan megszöknénk a vonatról, és az után, hogy négyszer voltam
férjnél, legelőször is magánál, sőt ötödször is… már akár számítja
ezt is, akár nem számítja… most, a mikor a negyedik asszonyi név
után már megint a leánynevemet viselem… Ej, mégse mondom!</p>
<p>– Milyen furcsa volna, ugy-e, ha az után, hogy négy vagy öt
házassága… már akár számítjuk az ötödiket, akár nem számítjuk…
szóval, négy-öt házassága gyermektelen maradt, a jövő esztendőben
egyszerre csak egy kis szabad fiú állítana be a világra!</p>
<hr class="chap" />
<div class="chapter"></div>
<p><span class="pagenum"><a name="Page_298" id=
"Page_298">-298-</a></span></p>
<h2>A SÖTÉT UDVAR.</h2>
<p>Az előkelő negyed közepén százesztendős, rozoga, ütött-kopott,
földszintes házikó éktelenkedik. Mintha szégyenkeznék az úri
paloták és a hatalmas bérházak között. Pedig daczol velük. Csak
azért se akar elpusztulni a közelükből. Csak azért se akar
átalakulni divatos külsejü, hatalmas, uj épületté. Megmarad a régi
dísztelenségében, hogy csúffá tegye amazokat, hogy folytonosan
bosszanthassa a paloták urait.</p>
<p>Tulajdonosa furcsa gondolkozásu, és furcsa életet élő agglegény,
a ki már régesrég a külföldön tartózkodik, a honnan soha,
látogatóba se jön haza. Valamikor régen, senki se emlékszik már rá,
micsoda csekélység miatt, összezördült a főváros tanácsával. A
viszálykodásból per lett; a pert elvesztette. Azóta látni se akarja
a szülővárosát. Csak a pereskedést folytatja ellene. Az első pert
vagy háromszor ujitotta meg, minden elképzelhető czimen. Ha a
biróság elutasította, feljebbezett; és ez az ősrégi bonyodalmas
»anya-per« még ma is folyik; szívósabb életü minden pernél, a
melyet a budapesti biróságok ismernek. Szívósabb életü és
termékenyebb is. Mert az anya-per sok kis apró pert fiadzott, a
melyek nőnek, nőnek, és szépen erősödnek. A furcsa úr ingatlanai
révén, minduntalan beleköthet régi haragosába, a magyar fővárosba,
és a kinálkozó alkalmat <span class="pagenum"><a name="Page_299"
id="Page_299">-299-</a></span> soha se mulasztja el. Követeléseket
támaszt; megtagadja háziúri kötelességeinek a teljesítését és bár a
pörök sorsát előre tudja, csak pörösködik tovább. Talán ez a per az
egyetlen szenvedélye.</p>
<p>A házait pedig semmi áron nem akarja eladni. Ha eladná az
ingatlanait, bedugulna a forrás, a mely a pörösködő szenvedélyét
táplálja. De lebontatni se akarja ezeket a viskókat, hogy palotákat
vagy bérkaszárnyákat építtetne a helyükön. Csak hadd bosszantsák a
várost és a város lakóit. Viskói a város legbelső részén alkotnak
itt is, amott is, foltot. Mindegyiknek roppant telke van; tágas
udvara és messze elhúzódó kertje. Időközben ezeknek a telkeknek az
értéke a százszorosára emelkedett annak az árnak, a melyen az
ingatlanait hajdan összevásárolta. Ha a viskókat lebontatná és
bérházakat építtetne a telkein, uj kincsesbányákat szerezne. Csak
azért se.</p>
<p>Ezt is, azt is megpróbálták, hogyan lehetne rábirni arra, hogy
megválthassák tőle a tulajdonjogot, akármilyen árt szab. A
kisajátítás czimén egyik-másik kalyibájának a tulajdonjogából ki is
forgatták. De valamennyi alkalommal minden követ megmozgatott, hogy
a kisajátítás ne történhessék meg. És a legtöbbször ki is módolta,
hogy a kisajátítás elmaradt.</p>
<p>Rengeteg pénzt költött el erre a czélra. Rengeteg pénzt veszít a
konok daczával. De viskóinak nagy része ma is megőrizte régesrégi
éktelenségét, és ő csak ezt akarja.</p>
<p>Teheti, hogy fejedelmi árt fizet a rosszakaratu szeszélyéért. A
milliói megszámlálhatatlanok. Egypár millióval több, vagy kevesebb,
a furcsa életü külföldi úrnak mindegy. Jut is, marad is. Telkeinek
az értéke például nő magától.</p>
<p>És ha így nem juthat hozzá a jómóduak forintjaihoz, a szegények
garasait mégis csak megkapja. Ügyvédje <span class=
"pagenum"><a name="Page_300" id="Page_300">-300-</a></span> a
rozzant épületek apró lakásait ágrólszakadt szegény ördögöknek adja
ki, egy kevés piszkos bankóért. S a kis piszkos bankók sietnek az
apjukhoz. Kis halak, jó halak.</p>
<p>Az előkelő utczát beszennyező földszintes házban is csupa pária
lakik. Nyolcz lakás van benne, nem számítva a házmesterét, a ki a
lakók nagy részének bizalmas jóbarátja. Ha a szegény ember
véletlenül rábukkant e lakások valamelyikére, nem szivesen költözik
ki belőle, a mig egyáltalán meg tudja fizetni a házbért. A szobák
szűkek, de a ház levegős. A tágas udvar – milyen szerencse a
gyermekeknek! A kertbe, ha az ember jóbarátságot tart a
házmesterrel, le szabad menni; és ha nem szabad: a kert felől
balzsamos szellő árad, s már ez is valami.</p>
<p>Aztán este, későn, a mikor a tágas udvar teljesen elsötétedik,
künn ülni a tornáczon, csupa mulatság.</p>
<p>Az udvarban már mély csend ül, és ebben a mély csendben olyan
jól esik elnézni a kert fáinak szemnyugtató feketeségét… és olyan
szórakoztató, erről a feketeségről jobbra, vagy balra pillantva,
elnézni azokat a fénycsikokat, a melyek a két szomszédos
bérpalotából sugárzanak ki, eltünődve azon, micsoda élete lehet
azoknak, a kik itt laknak, az egyik vagy másik palota
oldalszárnyában, a kivilágított ablakok mögött, az első, és a
második emeleten, a honnan minduntalan zongoraszó és víg lárma
hallatszik?!… Milyen kár, hogy nem lehet belátni a kivilágított
ablakok mögé!</p>
<p>Este tiz órától tizenegyig az utazó felesége ki is élvezi ezt a
csöndes mulatságot.</p>
<p>Ráér. Neki nincs semmi dolga. Cselédet tart. Ő a ház
legelőkelőbb lakója.</p>
<p>Nagyon ráér, mert az utazó csak ritkán van otthon.</p>
<p>Néha egy másik asszony csatlakozik hozzá. A szedőné. Annak az
ura csak négy óra után jön haza. Ha ugyan <span class=
"pagenum"><a name="Page_301" id="Page_301">-301-</a></span> már
akkor hazajön. Mert szeret politizálni, és sokszor megesik, hogy
munka után még betér valahová az elvtársakkal tanácskozni, néha
talán poharazni is. Akárhányszor csak a reggel veti haza.</p>
<p>Tiz órakor a szedőné már régen letektette az apró gyerekeit. És
ha nem tartja vissza valami házi munka, a mi már a körmére égett,
vagy ha nem tulságosan fáradt és álmos, kimegy a tornáczra és leül
a szomszédasszony mellé.</p>
<p>Néha éjfélig is el tudnak beszélgetni, így, kettesben…</p>
<p>A szedőné majdnem annyira érdekli az utazó feleségét, mint azok
az ismeretlenek, a kik a kivilágított ablakok mögött laknak. Nem
győz eleget csodálkozni rajta; nem tudja megérteni. Hiszen ha ő
ilyen szép volna!…</p>
<p>Az alakja ugyan olyan törékenynek látszik, mint a milyen egy
sápkóros úri kisasszonyé lehet. Nyilván a sok gyerek ártott meg
neki. Aztán nem valami nagy bőségben élhetnek a sok kicsi
gyermekükkel. Minden esztendőben gyerek!… Hallatlan! És az apró
lények úgy ődöngenek körülötte, mint a kis kacsák egy nagyobb kacsa
körül. Négy gyerek egy fiatal asszonynak, egy gyerekasszonynak, a
ki csak egy-két esztendővel van túl a húszon, a ki még maga is
olyan gyerekes, hogy bátran párisi babával játszhatnék!… elgondolni
is borzasztó!</p>
<p>De az arcza! Az a tejfehér, minden finomságnál finomabb arczbőr,
meg az a bámulatos haj! A szépen ívelt, sűrű, koromfekete
szemöldök, meg a nagyon is piros, nagyon is formás, kissé húsos
száj elárulják, hogy nem kereszténynek született, – mert most már
az, – de ilyenek lehettek a bibliai leányok. A szeme olyan, mint a
virág; mint azok a csodálatosan kék virágok, a melyek csak a
délszaki földeken teremnek, s a melyek kékebbek, melegebben kékek,
mint a mieink; olyan, mint a virág, mert a szine a virágok szinének
finomságára <span class="pagenum"><a name="Page_302" id=
"Page_302">-302-</a></span> és lágyságára emlékeztet; annyira puha
szin, hogy a világítás szerint más és más, de ha hosszasan nézed,
úgy tünik fel előtted, hogy a másik pillanatban már nem olyan, mint
az imént, mintha belülről más-más fényt és szint kapna a lélektől,
a mi minden hő- és fénysugárzó közül a legtökéletesebb és a
legbőségesebb. És ezt az érzékien szép szemet, a melyet nemcsak a
kifejezés, a mosoly, a lélek tesz széppé, hanem szép már alkatánál
fogva is, éjfeketeségü és éjsűrűségü, hosszú szempilla árnyékolja
be, szebb ernyő, mint a világ összes csipkeernyői.</p>
<p>Hát nem kár, hogy ez a virág egy embernek, egy durva, kiabáló
embernek virágozzék, és hamarosan elvirágozzék a virágoknak kellő
éltető talaj, levegő és meleg hijján a nyomorúságtól?!…</p>
<p class="center">* * *</p>
<p>– Már én ezzel az emberrel nem tudnék meglenni – szól az utazó
felesége. – Azon kezdem, hogy a szegény embernek nem volna szabad
megházasodnia. Az én uram is szegény ember, de nem munkás, hanem
vállalkozó, és a milyen igyekvő, bizonyos, hogy nemsokára vagyonos
ember lesz. Ha ez nem volna kétszer kettő, egy perczig se maradnék
meg mellette. De, hogy egy ember, a ki éppen csak a betevő falatot
tudja megkeresni, a ki világéletében mindig szegény ember lesz, még
ráadásul rosszul is bánjék a feleségével!…</p>
<p>– De ha mondom, hogy nem bánik velem rosszul!… – vág közbe a
szedőné.</p>
<p>– Nekem beszélhet, lelkem! Hallok én mindent; és ha nem volna
elég jó fülem, az ura elég nagyokat kiált. Ma reggel is… vagy csak
álmodtam?!… Hét óra után jött haza, és alig hogy hazaért, már
<span class="pagenum"><a name="Page_303" id=
"Page_303">-303-</a></span> úgy bömbölt, mint egy Behemóth. Megint
megverte, mi?</p>
<p>– Soha se ver meg.</p>
<p>– Ej, a multkor maga is elismerte…</p>
<p>– Igen, az első esztendőben. De akkor meg is érdemeltem, mert
még nagyon ostoba voltam.</p>
<p>– És ma?… Mi volt ma?… Mert valami csak történt?…</p>
<p>A szedőné nem akart vallani.</p>
<p>– Az én uram jó ember – felelt. – Arról, hogy szegények vagyunk,
arról nem tehetünk.</p>
<p>– Az ember lehet szegény, de azért még nem kell részegeskedni.
Ha az én uram, csak egyszer is, részegen jönne haza, mindjárt itt
hagynám. Pedig úgy bánik velem, mint a hímes tojással.</p>
<p>– Az én uram se részegeskedik. Hogy egy-egy pohár bort
megiszik?! Uram isten, férfiember a bort megissza.</p>
<p>– De nem vetődik haza fényes nappal, és nem harsog, a mikor
aludnia kellene.</p>
<p>– Nem járhat haza este, a mikor hajnalig dolgoznia kell. Aztán a
férfiember nem lehet el minden társaság nélkül.</p>
<p>– Igen, össze kell bujni az elvtársakkal; nagyokat kell inni és
még nagyobbakat ordítani. Ilyenkor aztán se isten, se király, se
haza, se semmi; a római pápa se parancsol neki. De bezzeg, ha a
nagyméltóságu munkás-tanács egyszerre csak ráparancsolja a
sztrájkot! Akkor a kiabáló elvtárs mindjárt ilyen kicsi lesz, ni! A
mikor reszketve gondol a holnapra, de azért még se mer még csak
megmukkanni se, mert nem zúdíthatja magára a hatalmas elvtárs urak
haragját. Akkor aztán szűköl, és olyan csendesen beszél, hogy nem
lehet megérteni, a mit mond. Ismerem a férjeurát, lelkem. Láttam,
<span class="pagenum"><a name="Page_304" id=
"Page_304">-304-</a></span> most harmadéve, hogy milyen jámbor
ember tud lenni. De ha nincs semmi baj, és megkeresi azt az egypár
garast, bezzeg kiereszti a hangját, és ugyancsak hatalmaskodik a
feleségével! A munkásvezető urakkal tetszenék neki hatalmaskodni,
ne egy gyönge asszonynyal, a ki olyan vékonyka, hogy be lehetne
fűzni a tűbe!… No, mondja el már, mi történt ma reggel?!… Hiszen
régen ismerjük már egymást, nem vagyunk idegenek! És én még a
legféltettebb titkaimat is elmondom magának.</p>
<p>A szedőné emlékezett még arra az időre, a mikor olyan szűkön
voltak, és a mikor az utazó felesége apró kölcsönöket adogatott
neki, de hogy ezt ne ingyen tegye, elmondotta a bámuló
szomszédasszonykának minden boldog szerelmét, összes kedveseinek a
történetét, a bölcsőtől a sírig.</p>
<p>Ez az emlékezés nem tette közlékenyebbé. Sehogysem akarta
kielégíteni a szomszédasszony kiváncsiságát. Látszott rajta, hogy
szégyelli a dolgot.</p>
<p>Megint kitérően felelt:</p>
<p>– Bizony isten, egy ujjal se bántott.</p>
<p>De az utazó felesége nem hagyott neki békét. Addig faggatta, a
mig végre a szedőné kivallotta a ma reggeli dolgot.</p>
<p>– Lássa, most is neki volt igaza! Olyan ostobaságot követtem el,
hogy csak egy kis hijja volt, és magamra gyujthattam volna a házat.
De nem tehettem másképpen.</p>
<p>Az utazó felesége égett a kiváncsiságtól. (Egészen másféle
történetet várt.)</p>
<p>– De hát mi történt, hogyan történt?! Mondja el már!</p>
<p>– Hát… hiszen mondottam is a szomszédasszonynak a multkor…
tegnap volt az édesanyám halálának az évfordulója. És tudni kell,
hogy minálunk a vallás azt kivánja, hogy a halál évfordulóján
világot gyujtsunk <span class="pagenum"><a name="Page_305" id=
"Page_305">-305-</a></span> a kedveseink emlékezetére. Az ember egy
mécsest éget huszonnégy óráig; ezt már így kivánja a vallás. De
talán azt is elmondottam már, hogy a szegény uramnak a vallás
olyan, mint a bikának a vörös posztó. Nagyon jó ember különben, de
ez az egy hibája megvan. Hát nem akartam, hogy a mikor majd haza
jön, meglássa a mécsest. Azért a mikor lefeküdtem, eldugtam a
mécsest a szekrény tetejére, a szekrény párkánya mögé. Reggel aztán
hazajött az uram, nem is volt valami jó kedvében, és azt mondja,
hogy nagy égésszagot érez. Akkor ébredtem föl az álmomból,
hamarjában nem találtam ki, hogy mi az… azt hittem, hogy ő dobott
el gyufát vagy szivarvéget… és a mig tanakodunk, a mig keresgéljük,
hogy mi éghet, egyszerre csak lánggal kezd égni a szekrény
párkánya. Az történt, hogy… a szekrény párkánya, bizony már el van
töredezve… és a töredezett fának egy kiálló darabja nagyon közel
talált érni a mécseshez. Előbb, a mig aludtam, csak pörkölődött, de
aztán még közelebb juthatott a lánghoz, mert mialatt javában
vitatkoztunk, hogy én nem érzek semmit, a vékony, kiálló fadarabka
tüzet fogott, és ez a tűz, a mint növekedett, végre fölgyujtotta az
egész párkányt. Bizony, szerencse, hogy ez nem akkor történt, a
mialatt aludtam, és hogy az uram mindjárt megérezte az égésszagot.
Mert különben könnyen nagy szerencsétlenség történhetett volna. Ha
például az uram ittasan került volna haza… de ebből is láthatja,
hogy az uram nem szokott inni. Persze, a mikor megtudta, hogy az én
ostobaságom okozta a bajt, egy kicsit pattogott… de egy kis
pattogás még nem a világ… és nincsen vasfazék zörgés nélkül.</p>
<p>Az utazó feleségét meglepte az eset.</p>
<p>– De hiszen, lelkem, én azt hittem, hogy maga most már –
keresztény?!… És azért nem értem, hogy… <span class=
"pagenum"><a name="Page_306" id="Page_306">-306-</a></span></p>
<p>– Igen, én most már keresztény vagyok, és meg is tartom a
keresztény vallást, már a mennyire egy asszony megtarthatja. A nagy
böjtöket mind megtartom, pedig az uram nagyon haragszik e miatt, és
neki ilyenkor is húsételt kell adnom. És nincs az a nagyünnep, hogy
titokban el ne menjek a templomba, pedig az uramtól egyszer nagyon
kikaptam e miatt… elmondott akkor vízfejünek, tyúkeszünek,
mindennek, és úgy szidta a papokat, hogy azt hallani is borzasztó
volt. De hát nekem két vallást adott az isten: az uramét meg a
magamét, és azért, hogy az urammal elvállaltam az ő vallását is, és
kijelentettem magamat nálunk, azért a régi vallásomat sem hagytam
el. Megtartom én a magam vallását is: mindent, a mit a vallás
parancsol. De ne mondja meg az uramnak!… Mert még csak az kellene,
hogy ezt megtudja!… el se tudom gondolni, hogy haragjában mit
csinálna. De hát én már mégse tehetek másképpen. Nem vétek ezzel
senkinek… és az nem is lehet vétek, ha én mind a két vallásomnak
eleget teszek, mert így kétszer engedelmeskedem az istennek, nem
igaz?</p>
<hr class="chap" />
<div class="chapter"></div>
<p><span class="pagenum"><a name="Page_307" id=
"Page_307">-307-</a></span></p>
<h2>AZ ERŐS ASSZONY.</h2>
<h3>I.</h3>
<p class="i2">Kedves Aranka,</p>
<p>szeretnék röviden felelni a kérdésedre és a kérdésedben foglalt
hallgatag szemrehányásra. Csakhogy ez nem olyan könnyű dolog. Az
eset bonyolultabb, mint képzeled. Hosszasan kell szólnom, hogy
megmagyarázhassam azt a lépést, a mely téged annyira meglepett. Nem
unod? Neked, az egyetlennek a világon, elmondhatok mindent.
Mindent, a mi a fejemben jár.</p>
<p>Ismered-e a Lady Hamilton élettörténetét? Aligha. Kevés asszony
van, a kit ez a példa gondolkozóba ejtett. Én könyv nélkül tudom
ennek a nőnek egész életrajzát, a mint sokan vannak, a kik könyv
nélkül tudják a nagy Napoleon kalandokban gazdag történetét.</p>
<p>Lady Hamilton mint peszra kezdte; aztán szobaleány lett egy
fogadóban. Elcsábították, és az aszfaltra került… azaz, hogy akkor
még nem volt aszfalt, de mindegy… Szóval, London utczáin kóborolt,
és a barátságos mosolygást szórta, a mikor többek között egy
droguistával akadt össze. A droguista lepingáltatta a szép leányt a
plakátjaira, igéretül, hogy: ilyen lesz az, a ki az ő kozmetikus
szereit használja! A plakát <span class="pagenum"><a name=
"Page_308" id="Page_308">-308-</a></span> feltünt egy divatos
festőnek; felkutatta a kép eredetijét, és Lady Hamilton, a kit
akkor még Harte Emmának hivtak, elszegődött a hires festőhöz
modellnek. A műteremben megismerkedett egy gazdag fiatalemberrel.
Ez ráköltötte az egész vagyonát, s mikor mindenből kifogyott,
temérdek adósságot csinált a szép Emma kedvéért.</p>
<p>Ekkor uj alak jelenik meg a szinen: a fiatalember nagybátyja,
Lord Hamilton, Anglia nápolyi követe, a ki állomáshelyéről
egyenesen azért jött Londonba, hogy rendet csináljon és öcscsét
elválaszsza a sziréntől. Csakhogy a nagykövet még jobban
meghabarodik, mint a tékozló ifju; a haladottabb kornak szép
kiváltsága, hogy az őrültségben nem tart mértéket, mert azt tartja,
hogy: ha lud, hát legyen kövér! Lord Hamilton tehát kifizeti
öcscsének az adósságait; a fiatalember ennek fejében lemond
kedveséről a nagybácsi javára; a nagybácsi habozás nélkül feleségül
veszi az egykori peszrát, szobaleányt, stb… felpakolja, és elviszi
Nápolyba.</p>
<p>Itt már rohamosan halad előre Emma. Meghódítja egész Nápolyt,
meghódítja Mária Karolina királynét, és végül meghódítja Nelson
admirálist, a későbbi abukiri győztest és trafalgari hőst. Nelson
épp olyan akarattalan sakkfigurává válik Emmának a kezeben, mint az
öreg nagykövet, s ettől fogva Lady Hamilton olyan befolyással van a
politikára, a milyen befolyással mostanában már a királynők közül
is csak kevesen dicsekedhetnek. Ha nem ismered történelmi
szereplésének a részleteit se, s olvasni akarsz egyetmást arról,
hogy milyen diplomácziai cselszövések teltek ki tőle – ezt
megtalálhatod akármelyik jobb lexikonban.</p>
<p>De szereplésének ez a része már nem tartozik a dologra.
»Előélet«-ének kevésbbé ismert részleteit is csak azért írtam le
ilyen hosszan, hogy megmutassam <span class="pagenum"><a name=
"Page_309" id="Page_309">-309-</a></span> neked: »Látod, ez az
asszony nagyobb utat tett meg, mint a nagy Napoleon!«</p>
<p>És mi volt a segítségére, hogy megtudta tenni ezt a nagy utat?
Csak a szépsége, meg az esze.</p>
<p>Előttem van az arczképe. Mása annak a képnek, a melyet Romney
festett róla, akkor, a mikor az utczáról felszedte. És előttem
vannak a levelei. Hidd el, becsületszóra, hogy nem volt szebb, és
nem volt eszesebb, mint én.</p>
<p>Nápolyban szépen kiművelődött, de hozzám képest mindig csupa
tudatlanság maradt. Ismerd el, hogy még nem is hallottál olyan
nőről, a ki többet tudna, mint én. Megtanultam mindent, a mit az a
fiatalember tud, a ki kitünően végzi az egyetemet. Mulatságot
találtam száraz jogi ismereteknek a megszerzésében; érdekelt és
folyton foglalkoztat a társadalomtudomány; úgy olvasom a
közgazdasági könyveket, mint te a regényeket. Mintha csak
politikusnak készültem volna, a ki a képviselőséget ambicziója
kielégítésére akarja felhasználni. Mindezt puszta unalomból. Mert
valóságos remeteségben kellett felnőnöm, s mert az eszem mindig
szomjazta a komoly szellemi munkát, a folytonos traininget. És
játékból olyan műveltséget, annyi tudást szereztem, hogy ennek
szoknyában aligha találod meg a párját.</p>
<p>De nem csak ennyiből áll a felsőbbségem Harte Emmával
szemben.</p>
<p>Sohase voltam se peszra, se szobalány; előkelő származásu
vagyok. Nincs »előéletem«, multam, a melyet fegyverül lehetne
használni ellenem – a mely gáncsot vethetne elém, akárhová,
akármilyen magasra törekszem. Többet mondhatok. Én vagyok a
kifogástalanság. Én vagyok az ideál. Egy tiszta leány, a ki mindent
tud! <span class="pagenum"><a name="Page_310" id=
"Page_310">-310-</a></span></p>
<p>Nekem nem kell olyan nagy utat tennem, mint Harte Emmának. Miért
ne juthatnék el éppen olyan magasra, vagy még magasabbra?!</p>
<p>Igen – ne nézz olyan nagyot! – én a hatalomra szomjazom! A
komoly dolgokkal való folytonos játékom feltüzelte bennem – az
ambicziót. Az ambicziót, mely ott szunnyad a női lélekben is, bár
bizonyos, hogy az ambicziónak ez a legkevésbbé egészséges lakóhely…
De nem voltak-e nők minden időben, a kik akarták és el tudták érni
a hatalmat?! A régi királynők szenvedélye támadt fel bennem, azoké,
a kik igazi királynők akartak lenni, és csakugyan igazi királynők
lettek!</p>
<p>Bámulsz? Egy huszonhárom esztendős leány, a ki nem a
szerelemről, hanem a hatalomról álmodik!</p>
<p>Hát én alighanem férfias lélek vagyok. A fiziológusok irataiból
tudom, hogy ez lányban, asszonyban nem éppen a legnagyobb ritkaság.
A lelke legmélyén minden ember megőriz egyetmást abból az
ősállapotból, a melyben még nem volt két különböző nem.</p>
<p>Bizonyos vagyok benne például, hogy a szerelemnek nem lehet
akkora hatalma rajtam, mint a legtöbb asszonyszemélyen. Hidegebb
vagyok, mint más.</p>
<p>Igaz, úgy is fordulhatott volna életemnek a sora, hogy az
ambiczió talán sohase támad fel bennem, és örökre beérem azzal, a
mi egy közönséges asszonynak az osztályrésze, jó vagy rossz
sorsa.</p>
<p>Sokszor gondolok rá: milyen furcsa az élet! Ha az a Featherston
nevü ember, a ki Harte Emmát elcsábította s aztán kilökte az
utczára, véletlenül másféle alak, s magánál tartja, sőt feleségül
veszi Harte Emmát… ki tudja?!… Harte Emmából talán a legjobb
feleség lett volna, a ki harisnyát foltoz, krumplit hámoz, közben
sok gyermekkel örvendezteti meg a férjét, s nem is álmodik arról,
hogy diplomácziai cselszövések <span class="pagenum"><a name=
"Page_311" id="Page_311">-311-</a></span> és Lady Hamilton-féle női
alakok is vannak a világon!</p>
<p>Nekem is az utamba akadt egy ilyen Featherston. Ez ugyan engem
nem csábított el… ó, a legkevésbbé se!… De egy kis ideig mégis tőle
függött a sorsom.</p>
<p>Ha ez az ember véletlenül az, a kinek képzeltem, ha véletlenül
csakugyan olyan, a milyennek egy pár hónapig, vagy inkább csak egy
pár perczig hittem: akkor ez az ember, ez az egy, ez a
képzeletbeli, talán fel tudta volna kelteni bennem a szerelmet. Ha
ez az ember nem több, csak éppen igazán kedvem szerint való, és meg
tud győzni arról, hogy én vagyok neki az egész világ: akkor talán
lemondtam volna az ábrándjaimról és be tudtam volna érni a
szerelemmel. »Ülj mellém a kandallóhoz; fel van szítva melege«… és
ezután már csak holtan hordoztam volna magamban a Lady
Hamiltont.</p>
<p>Csakhogy ez a Featherston is olyannak bizonyult, mint a többi.
Mint mindegyik férfi, a kitől egy-egy nőnek a sorsa függ, olykor
egy pár perczig.</p>
<p>Miképpen leplezte le magát előttem? – minthogy nem csábíthatott
el, a mi különben eszeágában se volt, tehát nem is lökhetett ki az
utczára?</p>
<p>Csak így:</p>
<p>Ez a szegény ember azt hitte, hogy én éppen olyan gazdag vagyok,
mint te. Valami pokoli véletlenből nem is sejtette, hogy te meg én
csak féltestvérek vagyunk; nem tudta, hogy te az édesanyádtól
örökölted a vagyonodat, hogy én az én anyámtól nem örököltem
semmit, és hogy az apánknak sohase volt semmije. Azt képzelte, a
jámbor, hogy ha a testvérem olyan imádásraméltóan gazdag, én is
csak az lehetek. Még az eljegyzésünk után is azt képzelte.
<span class="pagenum"><a name="Page_312" id=
"Page_312">-312-</a></span></p>
<p>Mikor megtudta a kegyetlen igazságot, hősiesen viselte
elhamarkodott lépésének a következéseit. Sápadtan, de hősiesen. Nem
lépett vissza; ha minden elveszett, a becsületet nem akarta
elveszíteni.</p>
<p>Csakhogy nagyon folyt az orra vére; nem lehetett nézni, hogy
mennyire folyik az orra vére!…</p>
<p>C’était plus fort, que lui.</p>
<p>És mikor elbocsátottam, örökre, mintha lidércznyomástól
szabadult volna meg. Visszanyerte a szinét, a hangját, az
életkedvét.</p>
<p>Hát alighanem jobb is így, mind a kettőnknek.</p>
<p>Mert hátha a kandalló melege se tudta volna megaszalni – néhány
perczig már halálra kárhoztatott – ábrándjaimat?!</p>
<p>Hátha a tűzhely mellett is kitört volna belőlem az ambiczió, és
eget kér, mialatt körülöttem a tűzhely tücske czirpel és a fazékban
a leves bugyborékol?!… Mily tragédia!</p>
<p>Szóval, most már szabadon élhetek a hatalomra való
vágyódásomnak.</p>
<p>Meglehet, hogy kineveted teljes gőzzel szabadjára bocsátott
szenvedélyemet, és lehetetlennek tartod, a mire törekszem.</p>
<p>Megvallom, engem is gondolkodóba ejtett néha, hogy a politikai
befolyásra, a hatalomra, a koronátlan királynői szereplésre majdnem
mindig csak az Aszpáziák és a Harte Emmák tettek szert.</p>
<p>Sohase, vagy csak kivételképpen az erős leányok és azok az erős
asszonyok, a kik a tisztességüket, vagy mondjuk: a társadalmi
kifogástalanságuk apró előnyeit se akarták elveszíteni.</p>
<p>A statisztika mindenesetre azt bizonygatja, hogy a hatalomhoz
vezető úton rendesen csak azok a nők nem törnek le, a kik – a
társadalmon kivül kezdik. <span class="pagenum"><a name="Page_313"
id="Page_313">-313-</a></span></p>
<p>Könnyebben haladnak, mert már nincs veszíteni valójuk? A
veszíteni való itt csak túlsúly, teher?</p>
<p>Vagy olyan eszközeik is vannak, a melyeket a magunkfajta nő nem
ismer, s éppen ezek az előttünk ismeretlen eszközök teszik lehetővé
mind előbbre, mind magasabbra haladásukat?</p>
<p>Meglehet. Ha sok tekintetben különb vagyok, mint Lady Hamilton –
ez talán ereje volt neki, s nekem csak akadályom.</p>
<p>De nem hiszem azt, hogy ha egy nő fel akar jutni a legnagyobb
társadalmi magaslatra, ehhez okvetetlenül egy nagy vargabetüt kell
tennie a társadalmon kivül.</p>
<p>És egyebet is mondok.</p>
<p>Minden áron akarom a hatalmat. Bármi áron.</p>
<p>Nem hiszem, hogy erre szükség lesz… akármennyire megvetem a
világot, ennél mégis különbnek tartom… de ha valaha abba a
helyzetbe kerülök, a melybe Julius Caesar, hogy: »át kell kelni a
Rubiconon!« – nos hát át fogok kelni a Rubiconon!</p>
<p>Erős vagyok – és mindenre elszánt.</p>
<p>Neked még ezt is megvallom. Láthatod, hogy el fogom érni a
czélomat.</p>
<p>Elég az hozzá, mióta Featherston barátomon először vettem észre
azt a halálsápadtságot, a melyet más ember halálának a látása soha,
csak sok pénz kútbaesése varázsol az arczra, – azóta már csak
Hamilton lord hiányzott ahhoz a lépéshez, a mely téged annyira
meglepett.</p>
<p>Végre megtaláltam Hamilton lordot. Egy eszményi Hamiltont, a
kiben minden megvan ahhoz, hogy ambicziómnak eszközéül
szolgálhasson. Megtaláltam a tökéletes viaszembert, a kiből
gyönyörü szobrot fogok faragni, talán nem is Hamiltont, hanem
Nelsont.</p>
<p>Ez az oka, kedves Arankám, hogy a szép, kedves, elmés,
mindenfelé bálványozott Palikának visszaadtam <span class=
"pagenum"><a name="Page_314" id="Page_314">-314-</a></span> a
jegygyűrűjét, és kezemet – még előtted is érthetetlen
hirtelenséggel – a furcsa Ottó felé nyujtottam.</p>
<p>Majd meglátod, hogy ki fogom kefélni ezt a kitünő fiut!</p>
<p>Nem kérlek rá, hogy tépd el a levelemet. Én semmitől se
félek.</p>
<p>Szeret húgod:</p>
<p class="right"><i>Olga</i>.</p>
<h3>II.</h3>
<p class="i2">Kedves Arankám,</p>
<p>már régóta nem mulattam olyan jól, mint a mikor a leveledet
elolvastam. Hogy neveztessük ki főispánnak, és éppen a Mancsi
fiadat! A kinek a politikai multja abból áll, hogy az egyetemen
sokat pofozkodott, és a mióta bedugtuk a képviselőházba, olyan
nagyokat kurjongatott, hogy már nagyon kezdte a pártunkat
feszélyezni!</p>
<p>Hogyan jutott eszedbe ez a barokk ötlet? Vagy neki támadt
hirtelen ilyen érthetetlen szeszélye? Mi szállotta meg? Csak nem
akar dolgozni? Vagy talán álmában egy próféta szólította, a ki
fölfedte előtte, hogy ez idő szerint ő a leghivatottabb a
főispánságra? Nem beteg szegény Mancsi fiad? Vagy talán ő teljesen
ártatlan, és nem is tud a dologról, hanem Margit leányod kivánta
meg, hogy a bátyja főispán legyen? – a mit Margittól nem is lehetne
rossz néven venni, mert az érdekes állapotban a legbolondabb
kivánság is természetes? Vagy mégis a te anyai szivedet lázította
fel, hogy ez a leghaszontalanabb fiad még csak nem is főispán?… még
ennyire se tudta vinni?!…</p>
<p>Jól van, ki fogom őt nevezni.</p>
<p>Nem opportúnus dolog ugyan, hogy most, a mikor úgy is sok bajunk
van, ilyen elképpesztő kinevezésekkel <span class=
"pagenum"><a name="Page_315" id="Page_315">-315-</a></span>
bőszítsük fel a közvéleményt, de az ötlet furcsasága engem is
megejtett, és ilyen csekélységet csak nem tagadhatok meg tőled!
Sokkal inkább szeretlek, sokkal inkább lekötelezetted vagyok… és ha
csak ezt akarod!…</p>
<p>Aztán, megvallom neked, a hatalomnyujtotta sokféle édes érzés
közt az egyik legédesebb, legmámorítóbb érzés az, ha a
cselekedeteinkben láthatjuk, hogy bármi bolondot megengedhetünk
magunknak, hogy büntetlenül tehetünk akármit, a mi eszünkbe jut,
mert így akarjuk, mert így hozza magával a kedvünk!</p>
<p>Ottó azt mondja… különben az nem fontos, sőt szóra se érdemes,
hogy mit mond Ottó… igen, ez mellékes, hagyjuk el… De képzeld,
Ottónak már véleményei vannak!</p>
<p>Még akkor is vannak véleményei, a mikor magunkban vagyunk!</p>
<p>Néha elfelejtkezik mindenről, és mikor kettesben maradunk,
megjegyzéseket enged meg magának.</p>
<p>Mióta miniszter, komolyan azt hiszi, hogy ő valaki!</p>
<p>A fejébe ment, hogy nagy férfiuként ünneplik. És abból, hogy
olyan polczra jutott, a melyről legénykorában soha nem is
álmodhatott, azt a képzelődést merítette, hogy ha hatalomra jutott,
ebben neki is van valami kis része.</p>
<p>Szorgalmasan bemagolja és elég jól elmondja a beszédeit, a
melyeket az első sortól az utolsóig én írok meg neki; hűségesen
aláírja az intézkedéseimet; akárhol van, azt mondja és azt teszi, a
mit ráparancsolok, de minthogy sok helyütt kell megfordulnia, a hol
én nem lehetek jelen, s mindenütt csak hízelgőket talál, képzeld,
minduntalan összetéveszti magát velem!</p>
<p>És hozzászokva a látszathoz, a melyet persze gondosan megőrzünk,
néha annyira megfelejtkezik az igazságról, a melyet csak hárman
ismerünk: te, ő, <span class="pagenum"><a name="Page_316" id=
"Page_316">-316-</a></span> meg én, hogy mikor semmi szineskedésnek
nincs többé helye, véleményeket koczkáztat meg előttem, olyankor
is, a mikor csak az Isten hall bennünket!</p>
<p>Nagyon sok bajom van vele.</p>
<p>Tudod, mennyi fáradságomba került, mig bele tudtam tuszkolni a
politikába. És azóta is minden energiámra szükség van, hogy pórázon
tudjam tartani, és el tudjam végeztetni vele azt, a mit a carrière
megkövetel.</p>
<p>Akárhányszor a legválságosabb helyzetek elől el akart szökni
vadászni. Még azóta is, a mióta már miniszter. Egy miniszter, a
kiből néha kitör, hogy ő csak aktor, a ki elmondja, a mit sugnak
neki, és ilyenkor meg akar ugrani a közpálya, meg a nagy hivatal
legfontosabb kötelességei elől! Néha tettleg kell inzultálnom, hogy
engedelmességre bírjam. Egyszer valósággal fel kellett pofoznom
Bécsbe. Mikor megbuktattam a bennünket megelőző minisztériumot, a
mig a válság tartott, minden este felpofoztam.</p>
<p>És, mintha nem volna elég az a bosszúság, hogy ilyen nehéz
kordában tartanom, most már uj bosszúságokat okoz!</p>
<p>Minél magasabbra emelkedik, s minél jobban ünneplik, annál
inkább butul. És minél inkább butul, annál inkább hatalmába ejti a
nagyzás hóbortja.</p>
<p>Egyre gyakrabban elfogja az a képzelődés, hogy ő voltaképpen nem
az eszközöm, hanem társam a kiválóságban. Előttem még titkolni
igyekszik ezt, de néha elárulja magát, s ilyenkor nem tudom,
nevessek-e vagy bosszankodjam, a mikor látom, hogy napról-napra
elbizakodottabb, s olyan önhitt, hogy mulatnál rajta.</p>
<p>De én már nagyon unom.</p>
<p>Szerencsére meglehetősen szerelmes természetű, s így a barátnői
megmentenek attól, hogy akkor is <span class="pagenum"><a name=
"Page_317" id="Page_317">-317-</a></span> bosszantson, mikor a sok
munka után egy-két szabad órám marad.</p>
<p>Szóval, Ottónak majdnem ellenvetései voltak. De lefujtam
szegényt.</p>
<p>Mondd meg Mancsinak, hogy akármilyen botrány kerekedik ebből,
azért mégis főispán lesz.</p>
<p>Csókol</p>
<p class="right"><i>Olga</i>.</p>
<h3>III.</h3>
<p class="i2">Kedves Arankám,</p>
<p>kérlek, sürgesd meg Mancsit, intézze el már annak a nyomorult
kis kegydíjnak a dolgát! Magam keresném fel, de egy államtitkárhoz
olyan nehéz bejutni! Még a nagynénjének is, vagy kivált a
nagynénjének, mert az ifjú barátnők persze nem kénytelenek
könyörögni, hogy jegyezzék elő őket holnapra, vagy
holnaputánra!</p>
<p>Nagyon kellene már az a nyomorult kis kegydíj. A nyugdíjamból
nem tudok – a társadalmi helyzetemhez méltón – megélni, meg a
gyermekeket is neveltetni, és már éppen eleget élősködtem
rajtad.</p>
<p>Hát nem borzasztó ez?! Egy pár évvel ezelőtt még mindenható
miniszter voltam… én <i>magam</i> voltam a mindenható miniszter, a
ki kormányzott, intézkedett, parancsolt… minden hatalom az enyém
volt… És a mióta meghalt az az ember, a ki csak a szócsövem volt,
azóta nem vagyok senki és semmi… csak egy szegény özvegy, a ki
kegydíjért könyörög.</p>
<p>Miért? Mert asszony vagyok!</p>
<p>Milyen igazságtalanok és milyen ostobák az emberek!</p>
<p>Kedvem volna kitálalni az egész világnak: »Lássátok, ilyenek
vagytok! Nagy férfit bámultatok egy olyan senkiben, a ki maga volt
a tehetségtelenség, a középszerüség, <span class="pagenum"><a name=
"Page_318" id="Page_318">-318-</a></span> a munkátlanság, a ki csak
az én álarczom, az én szolgám, az én sakkfigurám volt, mert minden
ünnepelt cselekedetében csak az én utasításomat hajtotta végre! És
rólam, a ki sok évig kormányoztalak benneteket, a ki sokat és
okosan dolgoztam értetek, rólam tudni se akartok, mert nem
akarjátok elhinni, hogy egy asszony is képes arra, a mit ti
vezetésnek neveztek, és még ha el is hiszitek ezt, akkor se
akarjátok eltűrni, hogy egy asszony épp úgy boldogulhasson, mint a
legutolsó férfi! Ilyen ostobák és gonoszok vagytok!«</p>
<p>Nagyon szeretném ezt odakiáltani a világnak, és rettenetesen
csábít az a gondolat, hogy rápirítsak az emberekre a
bizonyítékaimmal, a mult igazi történetének a feltárásával. A
tisztelt társadalom megérdemelné tőlem, az asszonytól, ezt a
pofont.</p>
<p>De nem tehetem a gyermekeim miatt.</p>
<p>Nem árulhatom el az apjuk jelentéktelenségét; nem foszthatom meg
őket az illuzióiktól. Csak hadd éljenek tovább is abban a hitben,
hogy az apjuk nagy ember volt. Tartozom nekik ezzel a kegyes
hazugsággal.</p>
<p>Kérlek, emlékeztesd Mancsit, hogy volt idő, a mikor én is tettem
neki apró szivességeket. Ne sajnálja hát azt a kis fáradságot,
hanem üljön a nyakára a minisztereknek, hogy minél hamarabb
hozzájuthassak jól kiérdemelt garasaimhoz.</p>
<p>Csókol szerencsétlen</p>
<p class="right"><i>Olgád</i>.</p>
<h3>IV.</h3>
<p class="i2">Kedves Arankám,</p>
<p>Mancsi ujra főispán akar lenni?</p>
<p>Jól van, ki fogom nevezni. Ha ki mertem nevezni <span class=
"pagenum"><a name="Page_319" id="Page_319">-319-</a></span>
főispánnak akkor, a mikor olyan volt, mint a bomlott óra, miért ne
nevezném ki most, a mikor már egy kevéssé megkomolyodott?!</p>
<p>Államtitkár korában ő is tett nekem apró szivességeket.</p>
<p>Ez ugyan a mai politikai viszonyok közt szép kis botrányt fog
okozni, mert – valljuk meg egymás közt – Mancsi olyan
oktalanságokat követett el, hogy méltán politikai halottnak
tekintik… De ne félj, fel fogom támasztani!</p>
<p>A fiamnak ugyan ez nem fog tetszeni, de tartozik nekem annyival,
hogy ellenvetés nélkül teljesítse minden óhajtásomat.</p>
<p>Végre is, nem csekély fáradságomba, hanem igen-igen sok munkámba
került, mig embert és minisztert faraghattam belőle. Tudod, hogy
sokáig épp úgy fázott minden komoly dologtól, mint annak idején az
apja.</p>
<p>És eláruljam-e neked, az egyetlennek?… Ma is én írom összes
beszédeit, és soha egy lépést se tesz az én tanácsom nélkül, vagy
éppen ennek ellenére.</p>
<p>Azért, bár pártunk prüszkölni fog, légy nyugodt, Marcsi főispán
lesz.</p>
<p>Ahhoz, hogy az ember visszaéljen a hatalommal és egy kis
nepotizmust gyakoroljon, nem okvetetlenül szükséges, hogy az ember
férfi legyen. Meg tudja cselekedni ezt egy asszony is.</p>
<p>Ki fogom nevezni; sőt már ki is neveztem.</p>
<p>Csókol</p>
<p class="right"><i>Olga</i>.</p>
<hr class="chap" />
<div class="chapter"></div>
<p><span class="pagenum"><a name="Page_320" id=
"Page_320">-320-</a></span></p>
<h2>A NAPLÓ.</h2>
<h3>I.</h3>
<p>Diamant kisasszony – a keresztnevét sokáig senki se tudta –
kitünő nevelést kapott, de a gyermekjátékokon kívül jóformán ez
volt az egyetlen dolog, a mit valaha kapott, mert a többi
szükségest már neki magának kellett megszereznie. Az apja ugyanis
Svájcz legkeresettebb és legtöbbet kereső ügyvédei közé tartozott,
de éppen nem volt mintája a takarékosságnak, és ha életében szépen
ellátta, sőt egy kicsit el is kényeztette sok tagból álló
családját, bár megérte a hatvanötödik évét, nem hagyott a
gyermekeire egyebet, csak azokat a szellemi javakat, a melyeket a
kitünő nevelés ad. Diamant kisasszony – az ismeretlen keresztnevü –
akkor tizenhét esztendős volt. Mindenki szép, kedves leánynak
találta, és noha a boldogult Diamant úr kívüle még hét gyermeket
vallott magáénak, ha az apja véletlenül tovább él, talán férjhez
mehetett volna, mert Diamant úr nyilt házat tartott, és befolyásos
ember volt, a ki az összeköttetései révén sokat tehetett volna a
vejéért. Hanem az apák rendesen a legrosszabbkor halnak meg, akkor,
a mikor a legnagyobb szükség volna rájok, és Diamant úr ebben sem
<span class="pagenum"><a name="Page_321" id=
"Page_321">-321-</a></span> tartozott a kivételek közé.
Szerencséjére Diamant kisasszony néhány hónappal az apja halála
után kitünő sikerrel végezte el tanulmányait a
tanítónőképző-intézetben, s mindjárt hasznát vehette a
tudományának. Az anyja már nem élt; nála idősebb testvéreinek, a
kik különben szintén csak a szellemi javaikból éltek, nem akart
terhére lenni, s örömmel fogadott volna akármilyen alkalmazást. De
különös szerencséje volt.</p>
<p>Eudoxia herczegnő, a ki éppen akkor vált el férjétől, Lothár
herczegtől, nevelőnőt keresett a kis leánya mellé. S a
tanítónőképző-intézet igazgatónője igen melegen ajánlotta Diamant
kisasszonyt.</p>
<p>A herczegnő, mikor megpillantotta Diamant kisasszonyt, hirtelen
azt akarta mondani, hogy sajnálja, de már mást választott. Sőt
talán őszintén megvallotta volna, hogy: »Kisasszony, ön nekem
tulságosan csinos!« – de az ajánlkozó arczában és magatartásában
volt valami, a mi más elhatározásra birta.</p>
<p>És nem is bánta meg, hogy a házában tartotta. Diamant kisasszony
kitünő nevelőnőnek bizonyult. Maga volt a tapintat, a
szolgálatkészség és a kifogástalanság. A gyermek imádta; a mi csak
azt jelenthette, hogy éppen eleget foglalkozott vele.</p>
<p>Diamant kisasszony már kevésbbé volt megelégedve a herczegnővel,
mint a herczegnő ő vele, de azért megvoltak békében.</p>
<p>Mind a mellett nem sokáig maradhatott meg első növendéke
mellett. Másfél év multán Eudoxia herczegnő kibékült Lothár
herczeggel, és visszatért hozzá. Miért, miért nem? – Diamant
kisasszonyt nem vitte magával.</p>
<p>Természetesen gondoskodott róla, hogy a kifogástalan és érdemes
ifju hölgy ne maradjon hely nélkül, s beajánlotta a testvéréhez,
Zsófia herczegnőhöz, a ki nem győzte magasztalni az uj nevelőnőt.
<span class="pagenum"><a name="Page_322" id=
"Page_322">-322-</a></span></p>
<p>De Diamant kisasszony Zsófia herczegnőnél se maradhatott sokáig.
Másfél év múltán Zsófia herczegnő elvált az urától, férjhez ment
egy nagyhírű festőhöz, a gyermekei más gondozás alá kerültek, és
Diamant kisasszony Zsófia herczegnő meleg ajánlatára uj otthont
talált egy orosz nagyherczegnőnél.</p>
<p>Oroszországban is nagyon megkedvelték és Oroszországban sem volt
maradása. Mintha valami fátum a bolyongásra kárhoztatta volna,
sehol se tölthetett két egész esztendőt. Mindenütt nagyon meg
voltak elégedve vele, mindenütt megszerették, mindenütt méltatták
sok kitünő tulajdonságát, és mindenünnen távoznia kellett, olyan
okokból, a melyek nem az ő személyével függöttek össze.</p>
<p>Mintha valami balsorsot hurczolt volna magával. A hol ő
elhelyezkedett, pártfogóinak életviszonyaiban nemsokára valami
olyan változás állott be, a mely legelőször is őt tette
fölöslegessé.</p>
<p>Huszonöt év alatt bejárta Európa összes udvarait. Egyik
előkelőség a másikhoz küldte, a legmelegebb ajánlatokkal.
Mindenünnen nagy sajnálkozással bocsájtották el; a gyerekek néhol
meg is siratták.</p>
<p>Néha nem kaphatott nevelőnői állást, de elment felolvasónak vagy
társalkodónőnek is. Vállalt minden olyan munkát, a mely nem volt
egészen szolgai; de szívesen elvégezte azt is, a mi nem tartozott
rá.</p>
<p>Minthogy mindenütt kifogástalanul töltötte be tisztét, többnyire
jól bántak vele. De tapasztalt rossz bánásmódot is. Soha se árulta
el, hogy ez fáj neki.</p>
<p>Ha valahol arra kérték, hogy helyettesítse a kulcsárnét,
segítsen a gazdasszonynak, vagy tegyen meg egyetmást az elfoglalt
komorna vagy szobalány helyett, nem finnyáskodott, hanem a
legszívesebben engedelmeskedett. Mindig egyforma készséggel végezte
el, <span class="pagenum"><a name="Page_323" id=
"Page_323">-323-</a></span> akármit kértek tőle; egyforma
készséggel és egyforma alázatossággal.</p>
<p>Ez a nagy alázatosság büszkeségből fakadt.</p>
<p>Büszke volt rá, hogy sorsa egyre jobban hasonlít a cselédek
sorsához, noha a készültsége, az esze, a jelleme, egész egyénisége
különb sorsot érdemelt volna; büszke volt rá, hogy panasz, zokszó
nélkül, tökéletes lemondással és megadással végzi el még a megalázó
munkát is; büszke volt minderre azért, mert hiszen csak rajta
állott, hogy egészen más legyen a sorsa, ha a jelleme nem olyan
kifogástalan… hiszen ő maga akarja így, hogy inkább elvégzi a
tanultságát és egész egyéniségét megalázó munkát is, semhogy meg
kelljen alázkodnia önmaga előtt.</p>
<p>Büszke volt rá, hogy csak azért cseléd, mert sokkal
becsületesebb, sokkal nemesebb lelkű, mint azok az urak és úrnők, a
kiket készségesen szolgál.</p>
<p>Persze hogy csak rajta állott, és – nem kellene cselédsorban
élnie.</p>
<p>Szép volt. Ha akarta volna, a maga úrnője lehetne. Volna
mindene, a mi a kényelemhez szükséges. A saját palotájában
lakhatnék.</p>
<p>De még ahhoz is becsületes, nemes és büszke volt, hogy férjhez
menjen olyan valakihez, a kit nem szeret.</p>
<p>Pedig hát ő is volt egyszer fiatal. Ő is érezte valamikor a
szeretet szükségét. És sokan kívánták; olyan is, a kit, ha nem is
lett volna vele boldog, meg tudott volna becsülni. A maga úrnője
lehetne, s ehhez még nem kellett volna feláldoznia a tisztességét,
csak éppen abba kellett volna belenyugodnia, hogy a magáénak
mondhassa az, a kit ő nem tud szeretni.</p>
<p>De még ennyire sem tudott megalkuvó lenni.</p>
<p>Azok, a kiket ő szeretni tudott volna, sohase vették észre őt.
Azok pedig, a kik feleségül kérték, szívben <span class=
"pagenum"><a name="Page_324" id="Page_324">-324-</a></span> vagy
lélekben mélyen alatta állottak. Nem nézte le őket, de nem tudta
szeretni őket.</p>
<p>Néha elfogta a kisértés, hogy hátha feleségül menne egy ilyen
jóravaló emberhez? Hiszen az még nem becstelenség, ha valaki, a
kitől a sors megtagadta a szerelmet, beéri az otthonnal, a
tűzhelylyel, a szeretet és barátság melegével!</p>
<p>Ő is volt egyszer fiatal, hogyne fogta volna el ez a
kisértés!</p>
<p>De ellenállott ennek a kisértésnek.</p>
<p>Inkább vén leány maradt, mint hogy megalkudjék. Pedig nem
kellett volna szerelmet hazudnia, mikor nem érzett szerelmet; csak
barátsággal kellett volna viszonoznia a másik szerelmét.</p>
<p>De mikor ő ezt természetellenesnek érezte!</p>
<p>És most cseléd.</p>
<p>De azért cseléd – »car tel est mon plaisir«.</p>
<p>Diamant kisasszony negyvenöt éves koráig a legtisztább, a
legnemesebb gondolkozásu, és a legkifogástalanabb lény volt, a ki
valaha a nagyurak világában élt.</p>
<h3>II.</h3>
<p>Negyvenöt éves korában egy könyv akadt a kezébe. Lapozgatni,
olvasgatni kezdte ezt a könyvet, és ez a könyv kiforgatta magából.
Megváltoztatta egész gondolkozásvilágát, összetörte régi lényét,
kivetkőztette természetéből, jelleméből, egész énjéből; más embert
csinált belőle.</p>
<p>Pedig ez a könyv – a tulajdon naplója volt.</p>
<p>Eleinte csak nagyon érdekelték ezek a régi dolgok.</p>
<p>Mert régóta irogatta a naplóját. Attól fogva, hogy nevelőnő
lett. Este mindig sok szabad ideje volt. <span class=
"pagenum"><a name="Page_325" id="Page_325">-325-</a></span> Nagyon
szeretett ugyan olvasgatni, tanulni, de néha ebbe is beleunt, s
ilyenkor nem tudta, hogy mivel ölje el az időt.</p>
<p>Unalmában leírta mindazt, a mit látott és hallott. Minden czél
nélkül. A maga mulattatására, hogy agyonüthessen egy pár órát, hogy
később is szórakozhassék azon, a mit érdemes el nem felejteni.</p>
<p>És mert csak magának írt, mindent a legteljesebb őszinteséggel
és nyíltsággal írt le.</p>
<p>Ámulva nézte most ezt a kortörténetet.</p>
<p>Mennyi szenny!</p>
<p>Micsoda alakokat szolgált! Milyen világban élt! Ebben a világban
egyedül ő maradt tisztalelkű; ő, a cseléd!</p>
<p>Tovább olvasta, s a rettenetes könyv lassankint megmérgezte a
lelkét.</p>
<p>Eszébe jutott, hogy ez a könyv: a vagyon. Eszébe jutott, hogy ez
a könyv: a bosszú.</p>
<p>Igen, de – mily becstelenség volna ez! Elárulni, eladni azokat,
a kiket szolgált, a kiknek a kenyerét ette!</p>
<p>Eh, megdolgozott azért, a mit kapott! És ne árulták volna el
magukat előtte! Miért legyen ő titoktartóbb, mint azok, a kik nem
szégyenkeztek előtte! Zárták volna el jobban a titkaikat!</p>
<p>Igen, de az ő régi nemes gondolkozása, egész lénye!… Hát nem
magáért volt becsületes egész életében, nem a maga kedvéért, a maga
örömére, nem azért, hogy önmaga előtt ne kelljen megalázkodnia,
pirulnia?!…</p>
<p>Eh, már másképpen kezdi látni a világot! Az a nagy nemesség
csupa oktalanság, a kizsákmányoltak, a cselédek, a rabszolgák
kutyabecsületessége! Csak a kizsákmányolók találták ki és követelik
az erkölcsöt, a nemeslelküséget, hogy rabszolgáikkal szemben
egygyel <span class="pagenum"><a name="Page_326" id=
"Page_326">-326-</a></span> több, s ezeknek velök szemben egygyel
kevesebb fegyverük legyen!</p>
<p>A lelkiismeretnek ez a harcza a lelkiismeret bukásával
végződött. Diamant kisasszony negyvenöt éves korában olyanná lett,
mint azok, a kiket szolgált.</p>
<p>Naplójának első kötetét egy kiadónak adta el, s Diamant Roxane
kisasszony könyve óriási feltünést keltett. A második kötetet már
nem kellett kiadónak eladnia; megvették mások, drágábban. A
harmadik meg a következő kötetek egyre drágábbak lettek, mint a
Sibilla könyvei. Az utolsó kötetet nem is kellett eladnia, mert
ekkor már palotája volt.</p>
<p>És Diamant kisasszony végre férjhez mehetett ahhoz, a kit
szeretett. Egy huszonnyolcz éves tiszt vette el.</p>
<p>Míg fiatal, szép, kedves, tiszta lelkű és nemes gondolkozású
volt, nem kellett senkinek. De negyvennyolcz éves korában már
akkora vagyona volt, hogy restaurálhatta vele szerelmesének kissé
düledező kastélyát.</p>
<hr class="chap" />
<div class="chapter"></div>
<p><span class="pagenum"><a name="Page_327" id=
"Page_327">-327-</a></span></p>
<h2>A CSILLAGOK.</h2>
<h3>I.</h3>
<p>Harmincznégy éves korában Gay-Lussac Olivér doktor már éppen
eleget élt. A szivét, a mennyire csak lehetett, a mennyire csak
rajta állott, elkoptatta; és nem győzte csodálni, hogy ez az
elnyomorgatott gépezet még most is győzi a munkát. A májának és a
veséjének is alaposan befűtött, Alkohol et Comp. segítségével. A
tüdejének már csak a rongya volt meg; még valahogy szelelt ez a kis
húsczafat, de mind több ügygyel-bajjal dolgozott, és egy-egy
síp-jelzéssel koronkint tudtára adta a gazdájának, hogy már nem
sokáig fog szuszogni.</p>
<p>Mint egy gomb, mely egyetlen szál czérnán, mélyen megereszkedve
fityeg a kabáton, úgy fityegett Gay-Lussac Olivér doktor a
mindenségen.</p>
<p>Gay-Lussac Olivér doktor egészen tiszta fejü ember volt.
Akármilyen unalmasnak találta, hogy, ha az ember meghal, ez bizony
sokáig tart, nem izgatta ez a kilátás, mert tudta, hogy az egész
nem nagy dolog, mert hiszen az ember nem tud róla, és hát nincsen
egyéb baj, csak az, a mit ez a gyalázatos, büdös, komisz öntudat
okoz. Szeretett volna még kétszáz, <span class="pagenum"><a name=
"Page_328" id="Page_328">-328-</a></span> háromszáz évig élni;
sajnálta, hogy nem láthatja, milyen lesz a világ, a mikor az
emberek ki fogják találni és valóra tudják váltani azt, a mit már
ma is el lehet képzelni. Szerette volna megérni a ginekológia
nagyfokú tökéletesedését; és mindenekfelett igen bosszantotta, hogy
száz meg száz év mulva millió és millió üde szép leány lesz a
világon, a kik buta kamaszokkal fognak szerelmeskedni, mig ő
alázatos csendben fog porladni a családi sírbolt mélyén, előbb
(soha meg nem hallgatott) imádságra kulcsolt kézzel, később… úgy, a
hogy lehet.</p>
<p>De hogy még legfeljebb három éve van hátra, és nem harmincz,
mint sok ismerősének – azzal már nem sokat törődött.</p>
<p>Leszámolt az élettel és leszámolását teljesen rendben találta.
Kiélvezett az életből mindent, a mi kiélvezhető; a poharát mindig
csordultig töltötte; a kényelmetlenebb megpróbáltatásoktól mindig
távol tudta tartani magát; és bizonyos megelégedést nyujtott neki
annak átlátása, hogy a mi szabadságot a természet az embernek ad,
azt a szabadságot ő – kivált a korához és az életföltételeihez
képest – ugyancsak kiaknázta.</p>
<p>A lelkiismerete is nyugodt volt. Úgy hitte, nem élt egészen
hiába, s nem vált szégyenére a Gay-Lussac oknak. A Gay-Lussac
család kétszáz év óta csak a tudománynak élt; fiai valamennyien a
tudomány munkásai voltak; s találkozott közöttük, a ki beírta nevét
az emberiség történetébe. Ennek a családnak, mely már hatodik izben
szolgálta a tudományt, ő is méltó fia volt. Elvégezte a dolgát
tisztességesen, s talán éppen azért őrölte le ilyen hamar az
életét, mert a mértéktelen élvezetek után nem pihent meg, mint a
társai, hanem csak egy pár óráig aludt, s aztán dologhoz látott. A
mit felfedezett, a mivel a szakját előbbre <span class=
"pagenum"><a name="Page_329" id="Page_329">-329-</a></span> vitte,
talán csekélység, de a ginekológia története meg fog emlékezni
erről a csekélységről, és már feljegyezte naplóiba a Gay-Lussac
Olivér nevet.</p>
<p>Könnyű szivvel nézett szembe a halállal, de a hátralevő napjait
nem akarta elszalasztani. Sőt, a lehető legkellemesebben akarta
eltölteni.</p>
<p>Egyszer – mikor már egyik helyről a másikra vándorolt, hogy
kimódolja élete lejáró váltójának félesztendős
meg-meghosszabbítását – egy faluban, mely valahol az Isten háta
mögött rejtőzött, megismerkedett egy szép kis libácskával. Ez a
leányka olyan üde, formás, kedves és butácska volt, mint egy kis
őz. Mintha a megtestesült Egészség jelent volna meg az életet imádó
haldokló előtt. Nagyon megtetszett neki ez a szép lány; a magáénak
akarta.</p>
<p>Gay-Lussac Olivér, bár munkálkodásában a legjózanabb emberek
közé tartozott, a szabad óráiban (és titokban) azt tartotta, hogy
nála eszesebb ember soha se élt a világon, mert senki se értette át
jobban a dolgok egybefüggését – a legapróbb részletekig. Egész
életében folyton csak az asszonyokkal foglalatoskodott; ismerte a
nőket jól, nemcsak mint tudós, mint ginekológus, hanem úgy is, mint
műkedvelő lélekbúvár, mint adatgyüjtő kisérletező, mint érdeklődő
folklorista, a ki a tanulás ürügye alatt érdekességeket kutat, s a
ki, mialatt bejárja a világot, utána veti magát minden kalandnak,
de ekközben, akarva, nem akarva, tanul is.</p>
<p>Jean Paul azt mondta: a női sziv a spanyol házakhoz hasonlít, a
melyeknek sok az ajtajuk és kevés az ablakuk – tehát könnyebb
beléjük férkőzni, mint olvasni bennük… Gay-Lussac Olivér nevette
ezt a tételt. A női lelket nem találta rejtelmesnek. Mindig tudta,
kivel van dolga. Tudta, <span class="pagenum"><a name="Page_330"
id="Page_330">-330-</a></span> mit lehet, és hogy, ritkábban, igen
ritkán: mit nem lehet.</p>
<p>Most is hamarosan tisztában volt vele, hogy ezt az édes, kis
tisztes butaságot csak úgy teheti magáévá, ha feleségül veszi. Az
epikureus egy pillanatig se habozott. Az volt az elve, hogy:
»Utánam az özönvíz!«</p>
<p>De még így se volt könnyű beférkőznie ebbe a kis spanyol
házikóba; végre is egy kadávert kellett megkedveltetnie a
megtestesült Egészséggel, egy halottat a tiszta, szüzi
ifjusággal.</p>
<p>Jól tudta, hogy egy Aszpázia szemében nem állhatná a versenyt
azokkal a Nimródokkal, a kik e körül a szép kis lány körül
őgyelegtek, nagy csizmáikban otrombán baktatva és koronkint durván
hahotázva.</p>
<p>De neki csak egy édes, kis tisztes butasággal volt dolga.</p>
<p>Gay-Lussac Olivér doktor sokat tudott a csillagokról, és nagyon
szépen tudott beszélni róluk. Milyen csodálatos pályákat futnak
meg, azért mégis mennyire egyek velünk, és micsoda élet van a
mögött a kék kárpit mögött.</p>
<p>A leányka csudálkozva nézte ezt a különös embert, a ki soha se
nevetett durván, ellenben olyan szépen tudott beszélni a
csillagokról; az az uj világ, mely álmodozását mindig vonzotta, de
a melyre eddig csak értetlen bámulattal tekintett, a csillag-miriád
ragyogó világa, melynek titkait ez a varázsló fölfedte előtte,
megszédítette, elkábította, eddig nem sejtett vágyódással,
érdeklődéssel és különös érzésekkel töltötte el, a melyben benn
volt minden földi szerelem, minden nosztalgia, melyet a természet
valamennyi teremtményébe beleolt, hogy ez örökre vágyódjék az
anyatermészet közelsége után, és minden sóvárgás, mely <span class=
"pagenum"><a name="Page_331" id="Page_331">-331-</a></span>
kisgyermeki oktalansággal tárja ki két karját a roppant ismeretlen,
a megérthetetlen, a végtelenség felé, hogy elérje a két parányi
kezével.</p>
<p>Gay-Lussac Olivér annyit tudott a csillagokról, és olyan sokáig
beszélt róluk, hogy a leányka már csak a mennyboltot látta… és
egyszerre úgy tetszett neki, hogy a mennybolthoz Gay-Lussac Olivér
is hozzátartozik.</p>
<p>– Utánam az özönvíz! – ismételte magában Olivér, s a házasság
nemsokára megtörtént.</p>
<p>És itt a kárpit legördül.</p>
<h3>II.</h3>
<p>Gay-Lussac Olivér özvegye tizenkilencz éves korában jutott
tökéletes árvaságra, és húsz éves korában özvegységre, egy kis
beteg fiuval a karján.</p>
<p>Maradt egy viskója, meg egy kis konyhakertje, a melyben répát
meg salátát termelt; abból élt.</p>
<p>Aludt-e özvegységének első öt-hat esztendejében? – nem tudni,
mert senki se látta aludni, azt ellenben hallották a szomszédok,
hogy éjszaka is a siránkozó kis fiát hurczolgatja, és danol
neki.</p>
<p>Mindennap százszor kellett cselédmódra szolgálnia a szigoru
Természetet és minden éjjel százszor kellett perlekednie a
Halállal, hogy visszapörölhesse tőlük a beteg kis gyermeket.</p>
<p>De felnevelte. Felnevelte, mert az anyai tudomány nagyon
egyszerű valami ugyan, de az anyai lélek gazdag leleményben, és sok
mindent kitalál és megérez, a mire nézve a higiéne nem szolgál
tanácscsal. Felnevelte, mert a csodadoktoroknál is jobb gyógyító a
szakadatlan ápolás. Felnevelte, mert igen nagy árt fizetett ezért:
az egész fiatalságát. <span class="pagenum"><a name="Page_332" id=
"Page_332">-332-</a></span></p>
<p>Mindez nem volt elveszett fáradság: az ifjabb Gay-Lussac Olivér
se vált szégyenére a Gay-Lussac-oknak.</p>
<p>Harmincznégy éves korában az ifjabb Gay-Lussac Olivér az
embriológia tudományának egyik büszkesége volt, a kinek a
felfedezései több dicsőséget szereztek a Gay-Lussac névnek, mint
bármelyik őse, mint akár a nagy Gay-Lussac, az aranybetüs nevű.</p>
<p>Ez annál nevezetesebb eredmény volt, mert egyébként ugyancsak
kimélnie kellett a szervezetét, hogy bírhassa a munkát.</p>
<p>Még felnőtt korában is folyton résen kellett lennie, hogy
kijátszhassa a halált; az apai örökség átkát nem lehetett
egykönnyen kihevernie.</p>
<p>De nem úgy élt, mint az apja; hanem úgy, a hogy az anyja
óhajtotta.</p>
<p>Az ifjabb Gay-Lussac Olivér nem ragaszkodott az élethez annyira,
mint a másik, hasonló nevű. De nem akart fiatalon meghalni, hogy
meg ne szomorítsa az anyját. És nem akart fiatalon meghalni azért
se, mert úgy gondolta, hogy még hasznára lehet az embereknek.</p>
<p>Folyton figyelnie és óvnia kellett magát, hogy a munkából ne
dőljön ki idejekorán.</p>
<p>És minél idősebb lett, annál jobban láthatta, hogy egyre több
munkára képes, és hogy eleinte oly csekély életereje mind
határozottabban győzedelmeskedik a végzeten.</p>
<p>Ritkán gondolt az apjára, a ki az életet odadobta neki, vagy
inkább: csak úgy elejtette számára az életet. Nem volt büszke a
szellemi erejére; se arra, a kitől ezt a szellemi erőt
örökölte.</p>
<p>De nem múlt nap, hogy így ne imádkozott volna:</p>
<p>– Te imádott nő, a ki ifjui ártatlanságodban egész szerelemben
adtad át magadat annak a szegény félhalottnak, <span class=
"pagenum"><a name="Page_333" id="Page_333">-333-</a></span> és
szeplőtlenül tiszta, forró ölelésed erejével uj életet tudtál adni
bennem a te jó szivednek, a te jó tüdődnek, a te ép, egészséges
testednek-lelkednek, te imádott nő, a ki feláldoztad a te életedet
azért, hogy én élve maradjak, légy áldott, légy áldott!</p>
<h3>III.</h3>
<p>Gay-Lussac már maga is közel járt az ötven esztendőhöz, a mikor
egyszer rá akarta bírni az öregasszonyt, hogy menjenek el együtt
valahová a tengerpartra. Úgy rémlett neki, hogy az öregasszony
egészsége hanyatlik, és arra, hogy elvesztheti az anyját, most is
olyan halálos remegéssel gondolt, mint kis fiu korában.</p>
<p>De az öregasszony nem akart kimozdulni a viskójából, az
udvaráról, a kis konyhakert mellől, a hol még most is termelte a
répát meg a salátát.</p>
<p>– Itt voltam boldog – szólt – itt éltem az én drága urammal, itt
neveltelek fel téged, itt akarok meghalni. Nem akarom, hogy másutt
találjon a halál.</p>
<p>– Már hogy beszélhetsz ilyeneket!…</p>
<p>Az öreg fiu nem akart letenni a tervéről. Vitatkozni kezdett,
akaratoskodni, mint kis fiu korában, mikor valami
melegruha-kérdésen különböztek össze.</p>
<p>– Nem, nem, – makacskodott az öregasszony – én csak itt érzem
jól magamat, másutt én beteg lennék. Látod – folytatta aztán, mikor
észrevette, hogy fia erre a gondolatra megszeppen – én azt hiszem,
hogy sehol se olyan szép, mint itt… talán a csillagok se olyan
szépek másutt, mint itt, az én udvarom fölött. És a csillagok az én
jóbarátaim; a csillagok engem sohase hagytak el! <span class=
"pagenum"><a name="Page_334" id="Page_334">-334-</a></span></p>
<p>Mert még most is gyermekesen álmodozó volt a szegény
öregasszony.</p>
<p>– Istenem, mi bajod?… – kérdezte aztán ijedten.</p>
<p>Meglepetve látta, hogy az ő öreg, ötvenesztendős fiának a
szeméből két vastag könnycsepp bugygyan ki.</p>
<hr class="chap" />
<div class="chapter"></div>
<p><span class="pagenum"><a name="Page_335" id=
"Page_335">-335-</a></span></p>
<h2>TARTALOMJEGYZÉK.</h2>
<ul class="TOC">
<li>A gyémántgyűrű <span class="ralign"><a href=
"#Page_3">3</a></span></li>
<li>Juliskát nevelik <span class="ralign"><a href=
"#Page_20">20</a></span></li>
<li>Felsőbb iskola <span class="ralign"><a href=
"#Page_27">27</a></span></li>
<li>A nevető ember <span class="ralign"><a href=
"#Page_33">33</a></span></li>
<li>Az ördög megjelenik <span class="ralign"><a href=
"#Page_43">43</a></span></li>
<li>Protekczió <span class="ralign"><a href=
"#Page_50">50</a></span></li>
<li>Szerelem <span class="ralign"><a href=
"#Page_57">57</a></span></li>
<li>A boszorkány <span class="ralign"><a href=
"#Page_71">71</a></span></li>
<li>Az uj nemzedék <span class="ralign"><a href=
"#Page_92">92</a></span></li>
<li>Dalnokverseny <span class="ralign"><a href=
"#Page_115">115</a></span></li>
<li>A könyvtárosné <span class="ralign"><a href=
"#Page_123">123</a></span></li>
<li>Egy tubarózsa <span class="ralign"><a href=
"#Page_136">136</a></span></li>
<li>Bogáncsvirág <span class="ralign"><a href=
"#Page_146">146</a></span></li>
<li>Csőd <span class="ralign"><a href=
"#Page_153">153</a></span></li>
<li>Első szerelem <span class="ralign"><a href=
"#Page_163">163</a></span></li>
<li>Büszkeség <span class="ralign"><a href=
"#Page_177">177</a></span></li>
<li>Vegyes kiadások <span class="ralign"><a href=
"#Page_188">188</a></span></li>
<li>Szentségtörés <span class="ralign"><a href=
"#Page_201">201</a></span></li>
<li>Poórné mulat <span class="ralign"><a href=
"#Page_209">209</a></span></li>
<li>Szakítás <span class="ralign"><a href=
"#Page_218">218</a></span></li>
<li>Gautier Margit halála <span class="ralign"><a href=
"#Page_226">226</a></span></li>
<li>Búcsú <span class="ralign"><a href=
"#Page_234">234</a></span></li>
<li><span class="pagenum"><a name="Page_336" id=
"Page_336">-336-</a></span></li>
<li>Zelma <span class="ralign"><a href=
"#Page_239">239</a></span></li>
<li>Levelek <span class="ralign"><a href=
"#Page_248">248</a></span></li>
<li>Asszonyok vallomásai <span class="ralign"><a href=
"#Page_256">256</a></span></li>
<li>Felvilágosodás <span class="ralign"><a href=
"#Page_279">279</a></span></li>
<li>Régi ismerősök <span class="ralign"><a href=
"#Page_286">286</a></span></li>
<li>A sötét udvar <span class="ralign"><a href=
"#Page_298">298</a></span></li>
<li>Az erős asszony <span class="ralign"><a href=
"#Page_307">307</a></span></li>
<li>A napló <span class="ralign"><a href=
"#Page_320">320</a></span></li>
<li>A csillagok <span class="ralign"><a href=
"#Page_327">327</a></span></li>
</ul>
<hr class="chap" />
<div class="chapter"></div>
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table summary="Javítások">
<tr>
<td class="tdr"><a href="#Page_252">252</a></td>
<td>méltó mulatára</td>
<td>méltó bámulatára</td>
</tr>
<tr>
<td class="tdr"><a href="#Page_288">288</a></td>
<td>Es jóizüen</td>
<td>És jóizüen</td>
</tr>
<tr>
<td class="tdr"><a href="#Page_294">294</a></td>
<td>csalódom. a legnevezetesebb</td>
<td>csalódom, a legnevezetesebb</td>
</tr>
<tr>
<td class="tdr"><a href="#Page_321">321</a></td>
<td>»Kisasszony ... csinos!“</td>
<td>»Kisasszony ... csinos!«</td>
</tr>
</table>
</div>
<div style='display:block; margin-top:4em'>*** END OF THE PROJECT GUTENBERG EBOOK LEÁNYOK, ASSZONYOK ***</div>
<div style='display:block; margin:1em 0'>This file should be named 64221-h.htm or 64221-h.zip</div>
<div style='display:block; margin:1em 0'>This and all associated files of various formats will be found in https://www.gutenberg.org/6/4/2/2/64221/</div>
<div style='display:block; margin:1em 0'>
Updated editions will replace the previous one&#8212;the old editions will
be renamed.
</div>

<div style='display:block; margin:1em 0'>
Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg&#8482; electronic works to protect the PROJECT GUTENBERG&#8482;
concept and trademark. Project Gutenberg is a registered trademark,
and may not be used if you charge for an eBook, except by following
the terms of the trademark license, including paying royalties for use
of the Project Gutenberg trademark. If you do not charge anything for
copies of this eBook, complying with the trademark license is very
easy. You may use this eBook for nearly any purpose such as creation
of derivative works, reports, performances and research. Project
Gutenberg eBooks may be modified and printed and given away--you may
do practically ANYTHING in the United States with eBooks not protected
by U.S. copyright law. Redistribution is subject to the trademark
license, especially commercial redistribution.
</div>

<div style='margin:0.83em 0; font-size:1.1em; text-align:center'>START: FULL LICENSE<br />
<span style='font-size:smaller'>THE FULL PROJECT GUTENBERG LICENSE<br />
PLEASE READ THIS BEFORE YOU DISTRIBUTE OR USE THIS WORK</span>
</div>

<div style='display:block; margin:1em 0'>
To protect the Project Gutenberg&#8482; mission of promoting the free
distribution of electronic works, by using or distributing this work
(or any other work associated in any way with the phrase &#8220;Project
Gutenberg&#8221;), you agree to comply with all the terms of the Full
Project Gutenberg&#8482; License available with this file or online at
www.gutenberg.org/license.
</div>

<div style='display:block; font-size:1.1em; margin:1em 0; font-weight:bold'>
Section 1. General Terms of Use and Redistributing Project Gutenberg&#8482; electronic works
</div>

<div style='display:block; margin:1em 0'>
1.A. By reading or using any part of this Project Gutenberg&#8482;
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg&#8482; electronic works in your
possession. If you paid a fee for obtaining a copy of or access to a
Project Gutenberg&#8482; electronic work and you do not agree to be bound
by the terms of this agreement, you may obtain a refund from the person
or entity to whom you paid the fee as set forth in paragraph 1.E.8.
</div>

<div style='display:block; margin:1em 0'>
1.B. &#8220;Project Gutenberg&#8221; is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg&#8482; electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg&#8482; electronic works if you follow the terms of this
agreement and help preserve free future access to Project Gutenberg&#8482;
electronic works. See paragraph 1.E below.
</div>

<div style='display:block; margin:1em 0'>
1.C. The Project Gutenberg Literary Archive Foundation (&#8220;the
Foundation&#8221; or PGLAF), owns a compilation copyright in the collection
of Project Gutenberg&#8482; electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg&#8482; mission of promoting
free access to electronic works by freely sharing Project Gutenberg&#8482;
works in compliance with the terms of this agreement for keeping the
Project Gutenberg&#8482; name associated with the work. You can easily
comply with the terms of this agreement by keeping this work in the
same format with its attached full Project Gutenberg&#8482; License when
you share it without charge with others.
</div>

<div style='display:block; margin:1em 0'>
1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg&#8482; work. The Foundation makes no
representations concerning the copyright status of any work in any
country other than the United States.
</div>

<div style='display:block; margin:1em 0'>
1.E. Unless you have removed all references to Project Gutenberg:
</div>

<div style='display:block; margin:1em 0'>
1.E.1. The following sentence, with active links to, or other
immediate access to, the full Project Gutenberg&#8482; License must appear
prominently whenever any copy of a Project Gutenberg&#8482; work (any work
on which the phrase &#8220;Project Gutenberg&#8221; appears, or with which the
phrase &#8220;Project Gutenberg&#8221; is associated) is accessed, displayed,
performed, viewed, copied or distributed:
</div>

<blockquote>
  <div style='display:block; margin:1em 0'>
    This eBook is for the use of anyone anywhere in the United States and most
    other parts of the world at no cost and with almost no restrictions
    whatsoever. You may copy it, give it away or re-use it under the terms
    of the Project Gutenberg License included with this eBook or online
    at <a href="https://www.gutenberg.org">www.gutenberg.org</a>. If you
    are not located in the United States, you will have to check the laws
    of the country where you are located before using this eBook.
  </div>
</blockquote>

<div style='display:block; margin:1em 0'>
1.E.2. If an individual Project Gutenberg&#8482; electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase &#8220;Project
Gutenberg&#8221; associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg&#8482;
trademark as set forth in paragraphs 1.E.8 or 1.E.9.
</div>

<div style='display:block; margin:1em 0'>
1.E.3. If an individual Project Gutenberg&#8482; electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg&#8482; License for all works
posted with the permission of the copyright holder found at the
beginning of this work.
</div>

<div style='display:block; margin:1em 0'>
1.E.4. Do not unlink or detach or remove the full Project Gutenberg&#8482;
License terms from this work, or any files containing a part of this
work or any other work associated with Project Gutenberg&#8482;.
</div>

<div style='display:block; margin:1em 0'>
1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg&#8482; License.
</div>

<div style='display:block; margin:1em 0'>
1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg&#8482; work in a format
other than &#8220;Plain Vanilla ASCII&#8221; or other format used in the official
version posted on the official Project Gutenberg&#8482; web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original &#8220;Plain
Vanilla ASCII&#8221; or other form. Any alternate format must include the
full Project Gutenberg&#8482; License as specified in paragraph 1.E.1.
</div>

<div style='display:block; margin:1em 0'>
1.E.7. Do not charge a fee for access to, viewing, displaying,
performing, copying or distributing any Project Gutenberg&#8482; works
unless you comply with paragraph 1.E.8 or 1.E.9.
</div>

<div style='display:block; margin:1em 0'>
1.E.8. You may charge a reasonable fee for copies of or providing
access to or distributing Project Gutenberg&#8482; electronic works
provided that:
</div>

<div style='margin-left:0.7em;'>
    <div style='text-indent:-0.7em'>
        &bull; You pay a royalty fee of 20% of the gross profits you derive from
        the use of Project Gutenberg&#8482; works calculated using the method
        you already use to calculate your applicable taxes. The fee is owed
        to the owner of the Project Gutenberg&#8482; trademark, but he has
        agreed to donate royalties under this paragraph to the Project
        Gutenberg Literary Archive Foundation. Royalty payments must be paid
        within 60 days following each date on which you prepare (or are
        legally required to prepare) your periodic tax returns. Royalty
        payments should be clearly marked as such and sent to the Project
        Gutenberg Literary Archive Foundation at the address specified in
        Section 4, &#8220;Information about donations to the Project Gutenberg
        Literary Archive Foundation.&#8221;
    </div>

    <div style='text-indent:-0.7em'>
        &bull; You provide a full refund of any money paid by a user who notifies
        you in writing (or by e-mail) within 30 days of receipt that s/he
        does not agree to the terms of the full Project Gutenberg&#8482;
        License. You must require such a user to return or destroy all
        copies of the works possessed in a physical medium and discontinue
        all use of and all access to other copies of Project Gutenberg&#8482;
        works.
    </div>

    <div style='text-indent:-0.7em'>
        &bull; You provide, in accordance with paragraph 1.F.3, a full refund of
        any money paid for a work or a replacement copy, if a defect in the
        electronic work is discovered and reported to you within 90 days of
        receipt of the work.
    </div>

    <div style='text-indent:-0.7em'>
        &bull; You comply with all other terms of this agreement for free
        distribution of Project Gutenberg&#8482; works.
    </div>
</div>

<div style='display:block; margin:1em 0'>
1.E.9. If you wish to charge a fee or distribute a Project
Gutenberg&#8482; electronic work or group of works on different terms than
are set forth in this agreement, you must obtain permission in writing
from the Project Gutenberg Literary Archive Foundation, the manager of
the Project Gutenberg&#8482; trademark. Contact the Foundation as set
forth in Section 3 below.
</div>

<div style='display:block; margin:1em 0'>
1.F.
</div>

<div style='display:block; margin:1em 0'>
1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg&#8482; collection. Despite these efforts, Project Gutenberg&#8482;
electronic works, and the medium on which they may be stored, may
contain &#8220;Defects,&#8221; such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.
</div>

<div style='display:block; margin:1em 0'>
1.F.2. LIMITED WARRANTY, DISCLAIMER OF DAMAGES - Except for the &#8220;Right
of Replacement or Refund&#8221; described in paragraph 1.F.3, the Project
Gutenberg Literary Archive Foundation, the owner of the Project
Gutenberg&#8482; trademark, and any other party distributing a Project
Gutenberg&#8482; electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.
</div>

<div style='display:block; margin:1em 0'>
1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.
</div>

<div style='display:block; margin:1em 0'>
1.F.4. Except for the limited right of replacement or refund set forth
in paragraph 1.F.3, this work is provided to you &#8216;AS-IS&#8217;, WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.
</div>

<div style='display:block; margin:1em 0'>
1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.
</div>

<div style='display:block; margin:1em 0'>
1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg&#8482; electronic works in
accordance with this agreement, and any volunteers associated with the
production, promotion and distribution of Project Gutenberg&#8482;
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg&#8482; work, (b) alteration, modification, or
additions or deletions to any Project Gutenberg&#8482; work, and (c) any
Defect you cause.
</div>

<div style='display:block; font-size:1.1em; margin:1em 0; font-weight:bold'>
Section 2. Information about the Mission of Project Gutenberg&#8482;
</div>

<div style='display:block; margin:1em 0'>
Project Gutenberg&#8482; is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.
</div>

<div style='display:block; margin:1em 0'>
Volunteers and financial support to provide volunteers with the
assistance they need are critical to reaching Project Gutenberg&#8482;&#8217;s
goals and ensuring that the Project Gutenberg&#8482; collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg&#8482; and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at www.gutenberg.org.
</div>

<div style='display:block; font-size:1.1em; margin:1em 0; font-weight:bold'>
Section 3. Information about the Project Gutenberg Literary Archive Foundation
</div>

<div style='display:block; margin:1em 0'>
The Project Gutenberg Literary Archive Foundation is a non-profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation&#8217;s EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state&#8217;s laws.
</div>

<div style='display:block; margin:1em 0'>
The Foundation&#8217;s business office is located at 809 North 1500 West,
Salt Lake City, UT 84116, (801) 596-1887. Email contact links and up
to date contact information can be found at the Foundation&#8217;s web site
and official page at www.gutenberg.org/contact
</div>

<div style='display:block; font-size:1.1em; margin:1em 0; font-weight:bold'>
Section 4. Information about Donations to the Project Gutenberg Literary Archive Foundation
</div>

<div style='display:block; margin:1em 0'>
Project Gutenberg&#8482; depends upon and cannot survive without widespread
public support and donations to carry out its mission of
increasing the number of public domain and licensed works that can be
freely distributed in machine-readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.
</div>

<div style='display:block; margin:1em 0'>
The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular state
visit <a href="https://www.gutenberg.org/donate/">www.gutenberg.org/donate</a>.
</div>

<div style='display:block; margin:1em 0'>
While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.
</div>

<div style='display:block; margin:1em 0'>
International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.
</div>

<div style='display:block; margin:1em 0'>
Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate
</div>

<div style='display:block; font-size:1.1em; margin:1em 0; font-weight:bold'>
Section 5. General Information About Project Gutenberg&#8482; electronic works
</div>

<div style='display:block; margin:1em 0'>
Professor Michael S. Hart was the originator of the Project
Gutenberg&#8482; concept of a library of electronic works that could be
freely shared with anyone. For forty years, he produced and
distributed Project Gutenberg&#8482; eBooks with only a loose network of
volunteer support.
</div>

<div style='display:block; margin:1em 0'>
Project Gutenberg&#8482; eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.
</div>

<div style='display:block; margin:1em 0'>
Most people start at our Web site which has the main PG search
facility: <a href="https://www.gutenberg.org">www.gutenberg.org</a>.
</div>

<div style='display:block; margin:1em 0'>
This Web site includes information about Project Gutenberg&#8482;,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.
</div>

</body>
</html>
